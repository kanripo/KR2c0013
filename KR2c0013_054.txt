# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.437099
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 54
<pb:KR2c0013_WYG_054-1a>¶
　　欽定四庫全書¶
¶
　　平定兩金川方畧卷四十六¶
¶
　　十二月庚辰阿桂奏言美諾為小金川適中四達¶
之地雖經攻取而美諾以西之彭魯爾八寨尚為¶
賊守迤北之別斯滿亦未投順其餘附近各碉寨¶
均須招撫且自美諾經由崇徳牛厰前往即係乾¶
隆十二三年進攻金川喀爾薩爾一路距金川邉¶
界不逺亦宜稍為布置况南路官兵在僧格宗所¶
<pb:KR2c0013_WYG_054-1b>¶
支口糧業經用竣因道路﨑嶇糧運未到亦俟裹¶
帶有資方能進發今彰魯爾八寨畨人已就招撫¶
而附近明郭宗之達伊寨達克蘇寨噶沙里寨尼¶
雅布角寨並别斯滿五寨中之兩寨悉已撫定此¶
路軍糧又經侍郎劉秉恬前來美諾趕辦米石足¶
敷支給(臣)酌留官兵札防範外即於十一日起程¶
前赴布朗郭宗查温福豐昇額兩路並進所帶官¶
兵數目雖属相仿而豐昇額一路與金川隘口相¶
<pb:KR2c0013_WYG_054-2a>¶
通必須官兵續進更足以壯軍威而寒賊膽(臣)是¶
以從達巴溝分路即由豐昇額一路帶兵續進再¶
納圍納札木等處前此尚有金川賊畨負固㨿守¶
現據副都統永平報稱賊衆自焚碉寨退守己界¶
(臣)仍飭永平等小心防範不致疎虞¶
¶
　　阿桂又奏言小金川所属地方汗牛最大東界木¶
坪南通明正其北直抵美諾計長二百餘里中如¶
榮榮等處形勢險絶即在卡丫達烏之後前於明¶
<pb:KR2c0013_WYG_054-2b>¶
正土司甲爾恭将沁來營時經(臣)諭令設法招撫¶
今據稟稱十一月二十九日入汗牛地界将¶
¶
　　大皇帝好生徳意廣為宣布其第一寨畨民即已叩頭¶
悦服至十二月初五等日汗牛等十四寨均經投¶
順(臣)即飭令甲爾恭得沁𣲖出頭人暫為管束奏¶
入¶
¶
　　上諭軍機大臣曰阿桂奏籌辦美諾稍畢即於十一日¶
起程前往布朗郭宗所辦甚是與昨温福等所奏即¶
<pb:KR2c0013_WYG_054-3a>¶
由美諾前進追捕逆豎其遲速前後俱合機宜至所¶
奏撫定彭魯爾等寨極為妥協汗牛一帶業遣明正¶
土司招撫更足慰懐該土司甲爾叅得沁即着阿桂¶
傳㫖嘉奨俾其益知鼓勵惟據圖内地形别斯滿賊¶
寨均在美美卡之北為西路應防後路其距美諾較¶
逺因何得以併為撫定或係舊圖方向未確著阿桂¶
補繪呈覽又所奏豐昇額一路必湏官兵續進是以¶
從達巴溝分路帶兵繼進一節所辦亦是再温福等¶
<pb:KR2c0013_WYG_054-3b>¶
昨奏於達巴溝山梁𣲖員駐守因其地闗係𦂳要曽¶
諭阿桂添𣲖多兵並令選𣲖領隊大臣前往今阿桂¶
既由達巴溝分路進兵則此一帶形勢皆所目擊尤¶
應善為籌辦以期於事有益至金川賊衆焚碉而遁¶
自必退守巢穴官兵既掃清美諾即日可𠞰金川如¶
噶拉依勒烏圖等處雖向稱險隘諒亦與西路之路¶
頂宗至明郭宗南路之翁古爾壟至僧格宗形勢相¶
仿温福等惟當堅持定見𠞰平金川擒縛索諾木方¶
<pb:KR2c0013_WYG_054-4a>¶
為盡善¶
¶
　　上又諭軍機大臣曰将軍大臣及侍衛章京等帶兵攻¶
𠞰若心存畏怯不戴翎頂固属非宜但不留心防範¶
専務乘馬打仗亦有未便從前伊犁回部地方平坦¶
官兵均各乘馬尚無區別今四川軍營兵丁皆係歩¶
行獨領兵之将軍等乘馬是使賊畨易於認識得以¶
指凖放鎗現在進𠞰金川著傳諭将軍大臣與賊打¶
仗時務湏下馬歩行並令巴圖魯侍衛章京等知之¶
<pb:KR2c0013_WYG_054-4b>¶
(臣)等謹按軍營諸臣與賊接戰奮力進攻義無¶
旁顧我¶
¶
　　皇上深慮將軍大臣乘馬指揮轉使賊畨易識或致受¶
傷¶
¶
　　特令下馬歩行俾難區別仰見恫癏在抱實於奮勇將¶
士念切如傷雖此種節目之微無不悉經¶
¶
　　宵旰宜軍營内感荷¶
¶
　　慈恩而殺敵致果倍加努力也¶
¶
<pb:KR2c0013_WYG_054-5a>¶
　　辛巳温福豐昇額奏言(臣)等於本月初十日子刻¶
分帶官兵前進至寅刻抵大多喇嘛寺寺内喇嘛¶
一名捧佛出降且以寺内有僧格桑𣲖來之金川¶
二百人請賞令箭一枝約為内應(臣)等察其情詞¶
属實當即給予令箭令其還寺仍督兵加𦂳攻撃¶
頃之寺僧皆出内外合攻殱賊甚多遂進至木布¶
多又進至達克羅寨又進至布朗郭宗此寨周圍¶
計五六里戰碉房屋約千餘間我兵分為四路各¶
<pb:KR2c0013_WYG_054-5b>¶
佔𦂳要隘口進攻自未至戍寨内火起賊畨潰圍¶
而出我兵奮擊殱戮並據活口供稱桑格桑昨日¶
至布朗郭宗即令金川人將伊妻妾及心腹頭人¶
伴當等由寨後美卧溝送往金川今早聞官兵已¶
過帛噶尔角克碉即到底木達求見澤旺閉門不¶
令進見遣人語以惹下如此大禍我但死在此處¶
僧格桑憤恨将傳語之人殺於門外又聞官兵已¶
破喇嘛寺而西面喀爾果亦有官兵即從底木達¶
<pb:KR2c0013_WYG_054-6a>¶
過河亦由美卧溝小路逃往金川等語(臣)等旋由¶
布朗郭宗過河至底木達佛倫泰巴延泰及阿爾¶
蘇納喬蘇爾張大經牛天畀等各路之兵陸續皆¶
到次日黎明進圍官寨澤旺出寨跪稱土司受¶
¶
　　大皇帝深恩乃子僧格桑狂悖不法不能教訓罪無可¶
寛但求開一線生路等語隨𣲖哈國興將澤旺看¶
守俟部署稍定即𣲖妥員觧京請¶
¶
　　㫖治罪又别斯滿土舍安都爾及通事虎兒指稱澤旺¶
<pb:KR2c0013_WYG_054-6b>¶
遣令到營請降但安都爾帮同逆酋抗拒應否送¶
京候¶
¶
　　㫖遵行其虎兒並跟役七名及連日拏獲各犯現在逐¶
一嚴訊辦理再投降頭人阿克里願差人將大板¶
昭頭人末利阿什咱等唤回隨𣲖鄂克什通事賡¶
噶與阿克里所𣲖之人同往並令董天弼來至底¶
木達會合至僧格桑所走美卧溝據畨人皆稱此¶
路雖通勒烏圍但路甚險仄僅容单身行走且沿¶
<pb:KR2c0013_WYG_054-7a>¶
途少水兵行不便等語查功噶爾拉係乾隆十三¶
年進𠞰金川之路布朗郭宗迤西之簇拉角克溝¶
有路可通功喀爾拉不湏繞回美諾現令建昌道¶
白瀛設站趕運俟董天弼兵到口糧敷用之時即¶
由此路繞兵前進¶
¶
　　温福豐昇額又奏言小金川全境蕩平必湏清查¶
户口察其地里形勢以為辦理善後之地董天弼¶
雖打仗未為得力然在川年久熟悉畨情(臣)等擬¶
<pb:KR2c0013_WYG_054-7b>¶
留兵一千名今其帶領在布朗郭宗駐劄但查辦¶
户口册籍亦湏文員協助革職松茂道查禮承辦¶
邉務向稱幹練現在咨明文綬飛調至營俾協同¶
董天弼逐度查看原有寨落人户若干並現存若¶
干其山川夷險地土肥瘠凡有闗善後事宜均令¶
留心體察俟𠞰平金川後與督臣等通籌全局詳¶
議辦理均奏入¶
¶
　　上諭内閣曰温福等奏由帛噶尔角克碉追𠞰攻得布¶
<pb:KR2c0013_WYG_054-8a>¶
朗郭宗復進克底木達擒獲澤旺解京大板昭一路¶
亦遣人往諭現在籌辦追擒逆豎併𠞰金川前據阿¶
桂攻克美諾賊豎喪膽奔逃温福等即督兵窮追蕩¶
平𠞰窟現雖喙走偷生而澤旺及頭人通事等咸已¶
就縳大板昭一帶接到檄諭亦可望風就撫小金川¶
全境底定朕心深為嘉悦温福豐昇額著交部從優¶
議叙其在事出力之將弁兵練均著查名咨部一併¶
從優議叙¶
¶
<pb:KR2c0013_WYG_054-8b>¶
　　上又諭軍機大臣曰温福等奏攻得布朗郭宗底木達¶
等寨僧格桑之父澤旺業已就獲澤旺雖非首惡亦¶
係大逆縁坐之人自當解京嚴訊土舍安都爾為逆¶
黨濟惡要犯通事虎兒曽至内地今為賊酋出力管¶
事即與漢奸無異均應解京治罪又跟役七名内如¶
查有𦂳要人犯亦著一併解送其管解之員湏選擇¶
曉事人員飭令沿途小心防範毋致疎虞再從前屢¶
據賊畨供稱七圖安堵爾䝉固阿什咱二人係僧格¶
<pb:KR2c0013_WYG_054-9a>¶
桑得用頭目向在美諾亦有言七圖安堵爾為逆酋¶
所殺䝉固阿什咱思欲逃至内地其説雖在疑似之¶
間但小金川地方今已全定此二人作何下落或仍¶
隨逆酋竄去抑實係一死一逃其逃者又往何處均¶
著温福等確查具奏其岱多寺内喇嘛悉衆迎降奮¶
力殺賊温福等應令其仍居寺内現在小金川收存¶
糧食足資養贍即按伊等舊有分例賞給至僧格桑¶
由美卧溝逃往金川索諾木見官軍追賊甚急禍將¶
<pb:KR2c0013_WYG_054-9b>¶
及已且見僧格桑挾貲而行或留其貲財及伊姊在¶
彼将僧格桑獻出温福等若能誘至襲捕最為妥善¶
設専差大頭目送出即将僧格桑及其頭目一併留¶
住擇其中無用畨衆一人令其回巢諭以爾索諾木¶
之意不過以僧格桑為倡叛之人將伊縛獻即可完¶
事俟大兵既撤復出而吞併小金川之地逞意妄行¶
此等伎倆豈能在本将軍前掩餙今奉大皇帝威命¶
統率大軍分路聲討惟知督勵士卒掃蕩金川擒縳¶
<pb:KR2c0013_WYG_054-10a>¶
索諾木兄弟以靖畨夷而輯邉境如此覆檄方為合¶
宜並當徧告各路将士共知此意又另摺所奏清查¶
降畨户口此亦善後事宜必當辦及者但此時止可¶
云查明安撫令皆得所将來移駐緑營之事不可稍¶
有漏洩庶降畨不生疑畏且使金川聞之共懐歸附¶
前已有㫖令劉秉恬同李煦留美諾辦事令温福等¶
奏擬留兵令董天弼帶領在布朗郭宗駐守所奏亦¶
是即可令董天弼留駐李煦隨營攻𠞰但僅留董天¶
<pb:KR2c0013_WYG_054-10b>¶
弼同查禮商辦尚不足恃仍著劉秉恬㑹同董天弼¶
經理美諾一帶事務在畨地畨情董天弼固為諳習¶
其間𦂳要機宜仍責令劉秉恬實心酌辦其美諾各¶
處有通金川要隘應𣲖官兵防守並著温福等妥酌¶
𣲖往¶
¶
　　上又諭内閣曰大兵攻克美諾布朗郭宗底木達等寨¶
小金川之局業經全定計自辦理軍務以來一載有¶
餘一切𦂳要軍郵往來絡繹沿途臺站均能如期䟎¶
<pb:KR2c0013_WYG_054-11a>¶
逓所有直𨽻山西陜西四川等省驛站官員著加恩¶
交部議叙其馳逓文報之兵丁人等並著各該督撫¶
查明給賞¶
¶
　　甲申¶
¶
　　上諭軍機大臣曰董天弼奏攻克大板昭木丫寨等處¶
情形若於温福等未至布朗郭宗之前督兵攻破賊¶
寨自當優叙勞績乃温福等於初十日晚攻克布朗¶
郭宗十一日早攻克大板昭等寨則係十一十二所¶
<pb:KR2c0013_WYG_054-11b>¶
奏攻克大板昭等寨則係十一十二兩日此乃賊衆¶
聞知大兵已得布朗郭宗等處勢難復拒因而畏懼¶
竄逃董天弼不過得其空寨而摺内尚鋪張𣲖兵𠞰¶
撃欲居克獲之功總由沾染緑營惡習務為粉餙言¶
之能無汗顔朕於軍營功過悉皆核實豈為此等虚¶
詞所獲惟所稱誘賊出卡後土兵堵截卡門賊不能¶
退回驚惶被戮等語此等土兵尚属出力著温福等¶
查明量加奨賞又據奏如意壩以北地名喀爾薩尔¶
<pb:KR2c0013_WYG_054-12a>¶
為通金川要口且係我兵後路現在分撥布置防範¶
等語此事甚有闗係昨温福等奏令董天弼駐守布¶
朗郭宗已允所請並諭令劉秉恬留駐美諾率同經¶
理著温福傳諭董天弼務湏實心妥辦勿再稍萌虚¶
偽故智以致貽悞干咎至温福等昨奏僧格桑由小¶
路逃往金川自應帶兵尾追但路甚險仄僅容单身¶
行走兵行不便等語未免稍存畏難之見我兵此次¶
進𠞰經由險徑甚多何獨美卧溝難於前進且僧格¶
<pb:KR2c0013_WYG_054-12b>¶
桑逃竄時送其妻妾先行並挾資財而去則此路亦¶
非人跡難通所謂賊能往我亦能往温福等寜不知¶
此言若當攻克布朗郭宗之時即𣲖兵往追其時距¶
僧格桑脱逃不過半日或可追及今既未辦及此祗¶
可付之已往不咎嗣後尤宜籌畫得當勿使坐失事¶
機¶
¶
　　丁亥温福阿桂豐昇額奏言川賊巢惟噶拉依及勒¶
烏圍為心腹之地其由攻噶爾拉進攻喀爾薩爾¶
<pb:KR2c0013_WYG_054-13a>¶
係擣噶拉依正路(臣)温福由此一路進𠞰其自僧¶
格宗經納圍納札木至當噶爾拉進兵亦係進攻¶
噶拉依要路(臣)阿桂由此一路進𠞰至舒常現由¶
綽斯甲布進兵其俄坡地方係徑攻勒烏圍近路¶
最為得力前此近有漢土兵八千名今於(臣)温福¶
並董天弼所帶兵内酌撥漢兵四千土兵二千(臣)¶
豐昇額帶領由章谷吉地前赴綽斯甲布合該處¶
現有之兵並與舒常合力攻𠞰奏入¶
¶
<pb:KR2c0013_WYG_054-13b>¶
　　上嘉之¶
¶
　　同日阿桂又奏言現在分兵三路並酌撤曽頭溝¶
一路官兵以一半撥添綽斯甲布一半撥添功喀¶
爾拉聲勢已為壮盛即(臣)所進當噶爾拉一路現¶
有官兵萬餘除沙汰傷病外尚可敷用惟是分路¶
輓輸糧運不無拮据(臣)三次到川於西南一帶道¶
路逺近險易畧知梗概凡有便於輓運及可稍為¶
節省者均告知侍郎鄂寳劉秉恬就現在局勢釐¶
<pb:KR2c0013_WYG_054-14a>¶
定章程盡心經理(臣)即於十二月十七日由布朗¶
郭宗起程回至美諾僧格宗一帶亟整兵力迅速¶
進攻以為併縳兩酋之計至(臣)在南路時綽斯甲¶
布土司屢遣頭人請安禀話(臣)隨時駕馭察其頭¶
人頗為信悦将來進𠞰似可期其出力已将該處¶
道路形勢又土司畨衆性情並從前節次籌辦縁¶
由逐一告知豐昇額俾得酌量辦理奏入¶
¶
　　上嘉之¶
¶
<pb:KR2c0013_WYG_054-14b>¶
　　阿桂又奏言(臣)查投誠畨人原未可遽信現在揀¶
其丁壯配入隊伍交與偹弁管領其老成者令為¶
寨首以資約束伊等妻子均留本寨今查新附畨¶
人隨營打仗均有受傷陣亡其情狀似非虛詐但¶
畨人情性不常温福等雖經¶
¶
　　奏明令董天弼查禮查辦然尚恐不周現與温福等¶
商調五福來營稽查弹壓(臣)當面加指示令其遵¶
辦留心宻為防範奏入¶
¶
<pb:KR2c0013_WYG_054-15a>¶
　　上又諭軍機大臣曰前經降㫖將各路恭贊大臣及領¶
隊大臣等均為𣲖定此㫖於十二月十三日發往計¶
二十二二十三等日可至軍營其時温福等如尚未¶
起程自當遵照𣲖定各路同往若已帶兵分進或程¶
途相距較逺更換未免費事不妨即令舒常為豐昇¶
額叅贊海蘭察哈國興為温福叅賛阿桂一路即令¶
明亮為恭賛其領隊大臣等即照伊等所𣲖分隊帶¶
兵毋庸復照前㫖更換至阿桂奏稱安置降畨一事¶
<pb:KR2c0013_WYG_054-15b>¶
業據温福等奏令董天弼查禮查明尚恐未能周到¶
現調五福來營分叚稽查弹壓所辦亦是前因此事¶
闗係𦂳要於温福等未奏之先特𣲖劉秉恬在美諾¶
布朗郭宗一帶經理撫輯今已将劉秉恬補授四川¶
總督仍令其在美諾等處董辦一切事務並令就近¶
督同日運将此傳諭知之¶
¶
　　同日¶
¶
　　上諭内閣曰文綬查審阿爾泰一案袒䕶欺飾著革職¶
<pb:KR2c0013_WYG_054-16a>¶
交富勒渾審訊¶
¶
　　上又諭内閣曰劉秉恬在美諾布朗郭宗一帶綜理弹¶
壓所有四川總督事務任内富勒渾暫行署理並督¶
摧内地續運糧餉俟大功告竣劉秉恬回至成都富¶
勒渾再回湖廣總督之任¶
¶
　　上又諭内閣曰阿桂奏前鋒叅領拉布東阿隨營打仗¶
實属奮勇等語拉布東阿著賞給多爾濟巴圖魯名¶
號¶
¶
<pb:KR2c0013_WYG_054-16b>¶
　　上又諭内閣曰前經降㫖令阿桂将攻克僧格宗之將¶
佐等查明具奏今據奏到雲南恭将郝壮猷在甲爾¶
木山梁及美都喇嘛寺督兵殺賊甘肅都司神保於¶
進攻甲爾木及攻擣木池美諾等處亦属奮勇等語¶
郝壮猷神保均著賞戴花翎以示奨勵¶
¶
　　温福豐昇額奏言小金川演化禪師印係康熈五¶
年所給現從澤旺處收取送京又於布朗郭宗寨¶
内查出銅印三顆一鐫嵓州長官司印洪武十一¶
<pb:KR2c0013_WYG_054-17a>¶
年造一鐫楊塘安撫司印永樂四年造一鎸別思¶
寨安撫司印宣徳十年造檢查四川通志並無此¶
三土司之名詢訪土人㨿稱小金川地方原係五¶
土司之地被小金川吞併別思寨一印即係土舍¶
安都爾先世之物其餘四土司業以年逺無從稽¶
考奏入報¶
¶
　　聞¶
¶
　　戊子舒常奏言本月初三日早見有賊畨五六百¶
<pb:KR2c0013_WYG_054-17b>¶
人分為三隊從東澗宻林前來滋擾(臣)即督同鎮¶
将分路壓攻賊見官兵勇猛仍由樹林中竄回負¶
險次日又有賊畨潜從西澗林中分隊而來(臣)同¶
馬彪等率兵放鎗迎擊斃賊十餘人餘俱奔竄此¶
兩次弁兵間有陣亡受傷奏入¶
¶
　　上諭軍機大臣曰前此舒常一路不過牽綴賊勢所𣲖¶
兵力原覺稍单今分路進兵綽斯甲布一帶即為進¶
攻勒烏圍正路昨豐昇額已奏帶緑營兵四千土兵¶
<pb:KR2c0013_WYG_054-18a>¶
二千前往攻𠞰自能得力但金川賊畨較小金川更¶
為狡黠而潜刼營寨截掠糧道尤其長技著傳諭三¶
路官兵安營設卡之處預為加意嚴防設或賊衆潜¶
來刼掠即奮勇殱戮自不敢輕視官軍而後路糧道¶
軍臺並各𣲖幹練大員往來廵䕶方為妥善至舒常¶
所奏截殺賊衆官兵及糧臺兵丁内有帶傷及陣亡¶
者並著查明報知豐昇額咨部賞䘏¶
¶
　　(臣)等謹按官兵攻克美諾由帛噶爾角克追𠞰¶
<pb:KR2c0013_WYG_054-18b>¶
進克底木達維時澤旺既擒小金川全境悉定¶
旋即分軍三路聲討金川兵威壮盛自可迎刃¶
節解乃䝉¶
¶
　　睿慮周詳即以賊畨狡黠恐有刼截滋擾於分路前進¶
之初¶
¶
　　諭令安設營卡後路糧臺宜嚴防妥䕶¶
¶
　　天語丁寧㡬先燭照迨後西路軍營設備偶踈遂致失¶
事益信思患預防之不可不早也¶
¶
<pb:KR2c0013_WYG_054-19a>¶
　　同日¶
¶
　　上諭内閣曰現今川省軍務需員辦理文綬在川已逾¶
半載諸事稍為熟習如訊無別情即將伊留於軍營¶
自備資斧効力贖罪如催䟎各路糧運及安置降畨¶
等事𣲖令承辦倘再不實力奮勉該督等即據實嚴¶
叅加倍治罪¶
¶
¶
<pb:KR2c0013_WYG_054-19b>¶
¶
¶
¶
¶
¶
¶
¶
　　平定兩金川方畧卷四十六¶
¶
