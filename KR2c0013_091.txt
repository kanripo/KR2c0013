# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.970045
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 91
<pb:KR2c0013_WYG_091-1a>¶
　　欽定四庫全書¶
¶
　　平定兩金川方畧卷八十三¶
¶
　　十二月辛夘豐昇額舒常奏言(臣)等於俄坡山梁¶
探得路徑一處雖山險林深向來未從此進俟索¶
倫兵到突往攻撃可期一鼓而克(臣)等又於宜喜¶
達爾圖地方暗跴道路據報達喜達爾圖南首山¶
下林中似有賊畨聲息夜聞㣲露火光查此處距¶
三雜谷土兵營盤甚近即係我兵樵採之所此必¶
<pb:KR2c0013_WYG_091-1b>¶
賊畨潛伏計圖擾掠(臣)等除毎日樵汲之人照常¶
派兵䕶行外是日夜間先派兵丁伏於樹林將盡¶
處天色始明林内果有賊三四百名分為三路突¶
出不知我兵已經準備一出樹林即來攻撃官兵¶
奮勇鏖戰殱戮甚多賊畨不能抵禦仍進林中分¶
竄官兵趕至溝底捜查已無踪跡始行酌撤昨接¶
阿桂抄送奏稿知小金川地方已全攻復現議進¶
勦金川(臣)等俟阿桂酌定分攻道路扎知到日所¶
<pb:KR2c0013_WYG_091-2a>¶
添派楚兵二千名亦可到齊此處再揀三千兵(臣)¶
豐昇額帶領即遵¶
¶
　　㫖由丹壩前進(臣)舒常仍駐宜喜一帶牽掣賊勢至現¶
在等候阿桂信息之時若索倫兵到即挑選此處¶
之兵暫攻俄坡地方若克要隘即由此處進勦不¶
必前往丹壩奏入¶
¶
　　上諭軍機大臣曰豐昇額等奏稱於俄坡覓路進攻俄¶
坡在金川以北從前原定路徑即有此路稱其地稍¶
<pb:KR2c0013_WYG_091-2b>¶
平坦嗣以探聴未真遂未用及今既訪有可進之路¶
則由彼前抵勒烏圍自更收為便㨗至所帶之兵豐¶
昇額即以原撥帶往之五千兵督率進勦亦甚妥便¶
前諭豐昇額前往丹壩因與阿桂現定之谷噶凱立¶
葉地方相近是以諭令豐昇額當赴阿桂軍營協同¶
酌辦今既覔有俄坡一路不但不必另往丹壩即與¶
阿桂軍營相近之處豐昇額亦毋庸前往矣至豐昇¶
額即往俄坡進勦則宜喜一帶尤不可不留舒常彈¶
<pb:KR2c0013_WYG_091-3a>¶
壓控馭如豐昇額進兵後宜喜等處有可進攻之機¶
舒常不妨酌量牽綴賊勢但必須可得便宜方派兵¶
前往不宜輕率撲碉致挫壯氣¶
¶
　　乙未豐昇額舒常鄂寶奏言駐防吉地丹東之副¶
將鄭國卿等禀稱吉地所屬之甲魯珠爾徳等處¶
雖現在無賊匪潛擾然兵力尚單應請添兵(臣)已¶
於宜喜軍營内酌撥三百名前往分防駐守奏入¶
報¶
¶
<pb:KR2c0013_WYG_091-3b>¶
　　聞¶
¶
　　丙申阿桂色布騰巴爾珠爾奏言查攻搗金川道¶
路臣等連日以來通盤籌計所有谷噶凱立葉兩¶
處詢之通事頭人等所稱道路形勢雖各有不同¶
然較之昔嶺功噶爾拉等處究係未經攻打之地¶
賊酋即有預備或尚不至十分嚴宻其凱立葉一¶
處頭人等稱須從三雜谷地方行走(臣)等此時擬¶
先從谷噶進攻俟抵谷噶之後察看賊畨光景酌¶
<pb:KR2c0013_WYG_091-4a>¶
量分兵數千由雜谷地方前往託名撥赴綽斯甲¶
布軍營一至凱立葉路口即從此入庻使賊畨無¶
由知覺若能攻過凱立葉則谷噶之兵亦可㑹合¶
罙入至南路官兵已議從馬柰馬爾邦進取近日¶
巴旺布拉克底頭人均來羙諾(臣)等詳加詢問據¶
稱河南之博堵距布拉克底之深嘉卜甚近河北¶
之馬柰等寨向係布拉克底故地土司等派土兵¶
前往而以大兵繼之猝然搶佔可望得力但以須¶
<pb:KR2c0013_WYG_091-4b>¶
於當噶爾拉駐兵以分賊勢另派官兵從臨卡深¶
嘉卜繞岀分攻博堵馬柰而於馬奈馬爾邦等處¶
以次派兵進取則河南之兵可以進攻曾達河北¶
之兵可以真取馬爾邦今(臣)阿桂現駐羙諾賊人¶
必專守功噶爾拉昔嶺一帶或於各處未經進發¶
之前仍其不備先從巴旺布拉克底地方掩襲抑¶
或仍須各路分攻之時突然進取己令巴旺等頭¶
人前往跴探諒數日即可探明禀覆査金川畨衆¶
<pb:KR2c0013_WYG_091-5a>¶
無多所以堅心死守者恃其險阻之故但賊境四¶
面皆山形如釜底若多兵而多路一路得勢各路¶
皆迎刃而解今不但(臣)等現有之兵欲分谷噶凱¶
立葉兩處尚覺不敷即南路一面從當噶爾拉牽¶
綴一面從深嘉卜臨卡分攻兵力亦不免單弱是¶
以(臣)阿桂萬不得已前此既為省兵之計又為請¶
兵之奏至(臣)等此時籌畫必期迅速擒渠掃穴未¶
可仍似上年輕率前驅轉成頓阻且以現在人夫¶
<pb:KR2c0013_WYG_091-5b>¶
而論若欲設臺隨營供用勢尚不敷(臣)等一面籌¶
辦進勦機宜一面催令督(臣)等預備妥協庻臨期¶
無虞掣肘¶
¶
　　同日阿桂又奏言(臣)接奉¶
¶
　　上諭令於富勒渾王進泰二人中酌派防守後路(臣)查¶
富勒渾王進泰均屬小心謹慎然過慎則葸遇有¶
畨人即不免望而生疑而用内地稽查盤詰之法¶
施之新附外畨其情斷不能安且該督等於山川¶
<pb:KR2c0013_WYG_091-6a>¶
形勢以及軍行機要均未能悉(臣)查副都統成果¶
於留防事宜尚堪勝任雲南提督常青練習軍務¶
並熟習邊情本皆為軍營待用之人但成果向有¶
腿疾而常青近亦羸弱多病即日大兵前進遇有¶
𦂳要後路酌令成果帶兵駐守如尚需人再令常¶
青往駐庻可無虞¶
¶
　　同日豐昇額舒常奏言(臣)等前遵¶
¶
　　諭㫖由丹壩進兵查看彼處地方若從丹壩前進必須¶
<pb:KR2c0013_WYG_091-6b>¶
攻克穆爾津岡始可往攻勒烏圍此處碉卡雖多¶
賊畨守禦究不若宜喜達爾圖之堅固詢問土都¶
司那木喀搭爾據稱穆爾津岡迤南即係凱立葉¶
等語(臣)等正籌攻取間接阿桂等來札稱西路之¶
兵定由谷噶凱立葉而進查阿桂等所定進兵之¶
路正係(臣)等所探地方阿桂等若從此進兵共(臣)¶
等又領兵往攻穆爾津岡兩路齊舉賊畨不能互¶
相救應必得迅速成功如阿桂等就近分兵並勦¶
<pb:KR2c0013_WYG_091-7a>¶
穆爾津岡(臣)等仍照前¶
¶
　　奏攻取俄坡一路該處雖山險林深必須向上攻撃¶
若於三路合進乘賊不能救援之時奮力攻撲或¶
易於得手均奏入¶
¶
　　上諭軍機大臣曰阿桂駐在羙諾已經一月若俟朕批¶
摺回時已四十餘日距所擬嵗底嵗初尅期合勦之¶
説正當其時阿桂各項部署諒已就緒務即酌派妥¶
恊與豐昇額明亮訂期㑹勦仍將進兵日期迅速奏¶
<pb:KR2c0013_WYG_091-7b>¶
聞至阿桂所擬谷噶凱立葉及馬柰馬爾邦兩路進¶
兵若此事早時聲張賊得以預為防堵殊屬非計如¶
欲赴馬柰一路應令桂林或富徳統兵徑往當噶爾¶
拉進攻使賊信我兵仍由原路進勦力為堵禦我兵¶
潛赴馬柰等處出其不意自可易于得手其欲赴谷¶
噶等處者亦當於功噶爾拉山梁派兵攻勦以綴賊¶
畨全勢而我兵仍潛由大板昭直取谷噶凱立葉兩¶
路亦使賊畨猝不及備如此方合用兵指東撃西竒¶
<pb:KR2c0013_WYG_091-8a>¶
正虚實並用之道阿桂熟於軍務當妥酌實力為之¶
佇聴㨗音又據奏小金川全境必有能事之大員始¶
堪督率富勒渾王進泰二人均屬小心謹慎然過謹¶
則葸此論頗為近理前次原以二人身任督提地方¶
乃其專責且呼應亦靈是以派令後路照料今阿桂¶
所奏如此則二人自不足恃據稱雲南提督常青練¶
習軍務熟悉邊情於𦂳要之路酌令常青往駐等語¶
常青留駐羙諾等處自為有益已有㫖令富勒渾等¶
<pb:KR2c0013_WYG_091-8b>¶
諸事與之虗衷商酌勿稍存畛域之見並著阿桂轉¶
諭常青一切當引為己任勿以現有總督在彼稍存¶
推諉仍將辧理情形具摺奏聞至羙諾既有常青已¶
為足恃成果雖有腿病然帶兵諳習實為得力之人¶
阿桂雖自凱立葉進兵則三雜谷後路宜有接應當¶
令成果帶兵一二千在三雜谷駐守可即妥酌行之¶
又據豐昇額等奏於丹壩一路進兵之説尚屬未定¶
前因丹壩一路難於徑進豐昇額竟可不必前往即¶
<pb:KR2c0013_WYG_091-9a>¶
速將俄坡一路跴訪明確俟阿桂扎㑹師期克日進¶
勦¶
¶
　　同日明亮富徳奏言南路官兵進勦金川議由巴¶
旺布拉克底前進攻取馬柰馬爾邦查該處進兵¶
道路自格藏而西過巴旺境内循河北前至布拉¶
克底之臨卡其前為駱駝溝與馬柰交界迤西即¶
為馬爾邦由此渡河而南地名曾達相連克舟九¶
寨若由河南深嘉卜發兵亦必從此經過為進攻¶
<pb:KR2c0013_WYG_091-9b>¶
噶拉依之要路(臣)明亮前在功噶爾拉山梁可以¶
望見其南北臨河兩山形勢阸塞之處仿彿小金¶
川而道路備細情形未能深悉臣等一面派令都¶
司崔文傑前赴巴旺與土司等面商進攻機宜並¶
圖取山形地勢以便呈¶
¶
　　覽查南路沿山要隘現皆派兵防禦哨探賊人但於本¶
境增築碉卡以圖死守並不敢稍來滋擾則其望¶
風畏懼止慮大兵仍各路進攻而至于馬柰馬爾¶
<pb:KR2c0013_WYG_091-10a>¶
邦設守未必盡能周宻(臣)等俟崔文傑回營先挑¶
屯土兵丁潛赴該處乘其猝不及覺攻得地方即¶
可全力直入(臣)等因土兵踰山越嶺行走最稱便¶
㨗而於襲撃等事用之尤為得力查新投汗牛十¶
四寨其中壯健各畨已派叅將許世亨挑帶來營¶
備用其餘滿漢官兵並新到黒龍江兵丁俱酌量¶
抽赴章谷一帶隨後䇿應再兵行糧隨最為𦂳要¶
自章谷以至臨卡約計五站現已知㑹桂林並扎¶
<pb:KR2c0013_WYG_091-10b>¶
臬司李世傑預為妥恊奏入報¶
¶
　　聞¶
¶
　　同日富勒渾王進㤗奏言(臣)富勒渾前至羙諾詢¶
之將軍阿桂等西路擬由大板昭一帶進發南路¶
擬由馬爾邦一帶進發所有餉道情形自應另行¶
籌畫查大板昭進兵係由布朗郭宗取道前往該¶
處糧臺若仍照舊安設則破碉帛噶爾角克碉喇¶
嘛寺等處俱屬小金川境内距賊較近一路臺站¶
<pb:KR2c0013_WYG_091-11a>¶
必須多駐兵丁節次防䕶方保無虞如有資哩由¶
别斯滿一路運赴布朗郭宗計程一百四十餘里¶
不特站程較短且附近瓦寺地方前路既有大兵¶
鎮壓而羙諾路頂宗鄂克什等處復有官兵駐守¶
聲勢相連糧臺前後俱有照應無庸多費兵力而¶
賊已難窺伺且資哩以外由明郭宗至喇嘛寺各¶
臺俱可裁撤較為節省苐機宜宻速若此時遽行¶
安設恐賊畨知覺預作隄防現在仍由明郭宗一¶
<pb:KR2c0013_WYG_091-11b>¶
帶轉運以待兵行所有前次調派官員夫馬業俱¶
陸續到來昨已宻令臬司郝碩一俟將軍阿桂移¶
營隨將所備夫馬帶赴别斯滿一路安設新站(臣)¶
隨後即將喇嘛寺等站現設糧員夫馬全行捲撤¶
一併帶往布朗郭宗添補以資輓運所餘馬匹人¶
夫留備大兵前進加站之用至南路馬爾邦馬奈¶
係由巴旺一路進發其僧格宗一帶附近賊境之¶
各糧臺似應全行裁撤以節兵力并免賊畨窺伺¶
<pb:KR2c0013_WYG_091-12a>¶
至守䕶糧臺(臣)復分飭站員揀選强壯糧夫合同¶
防䕶奏入報¶
¶
　　聞¶
¶
　　同日郝碩劉秉恬奏言查近日羙諾軍營兵食或¶
將日隆達木巴宗二處存貯米石由站滚運或按¶
站給價即令商人一直運交計共運到米七千九¶
百餘石現在軍營除官兵支食及運往南路外尚¶
存米二千餘石伏思南路軍糧運價倍昻於西路¶
<pb:KR2c0013_WYG_091-12b>¶
即以僧格宗由南路運米一石需運送價銀二十¶
二兩由西路運米一石需價銀十五兩是由西路¶
運米一石即可省一石之費(臣)等不敢稍分畛域¶
商同侍衛奎林及臬司李世傑將南路之科多一¶
站趕𦂳安設毎日運米三百石務先運米一萬餘¶
石即可節省銀七八萬兩至底木達布朗郭宗一¶
帶先經我兵捜獲米六千二百餘石指日辦理¶
金川須由此路進發(臣)等飭令各站糧員運過米¶
<pb:KR2c0013_WYG_091-13a>¶
一千二百餘石俟大兵前進隨宜措置奏入報¶
¶
　　聞¶
¶
　　同日桂林奏言(臣)仰䝉¶
¶
　　恩命督辦糧儲前在軍營深知南路糧運與别路不同¶
縁程站較逺人夫更調較難必須兼資土司烏拉¶
而烏拉之來惟在夏秋兩季一至冬季即已無從¶
僱覓此時達木巴宗日隆一帶存糧充裕核其價¶
值較南路多寡懸殊現經將軍阿桂酌令分運接¶
<pb:KR2c0013_WYG_091-13b>¶
濟(臣)將此暫時未撤之夫由羙諾趕運章谷而章¶
谷現存米榖谷庸供運南路軍糧即備指日改途¶
進攻之用葢南路進勦之路雖多然皆以章谷為¶
後路章谷存貯有餘則轉運軍營自易而自省城¶
至章谷又以打箭爐為適中之地該處係沿途之¶
地存積不患過多且南路土司烏拉多經其地截¶
留僱募亦為省便現在章谷打箭爐及口外各站¶
共計米一萬四十餘石以現在兵夫數目核計約¶
<pb:KR2c0013_WYG_091-14a>¶
敷一月有餘已飭上𦂳趕運務期源源接濟奏入¶
報¶
¶
　　聞¶
¶
　　己亥豐昇額奏言查俄坡一路山大溝深實難徑¶
進今擬仍由丹壩一路進攻於十二月初三日帶¶
領西安滿兵及雲南甘肅緑營兵共三千名索倫¶
兵三百名前往丹壩預備一面跴訪路徑俟阿桂¶
處約㑹進兵確信尅期前進奏入¶
¶
<pb:KR2c0013_WYG_091-14b>¶
　　上諭軍機大臣曰豐昇額等奏俄坡不便進兵自以仍¶
由丹壩為是但聞該處穆爾津岡一帶路頗險仄從¶
前岳鍾琪在彼攻勦未能寸進似其地亦非可長驅¶
徑進者且豐昇額現帶之兵僅有三千三百即新調¶
之湖廣兵續到亦不過二千兵力未厚又無繼進之¶
兵在後䇿應即使得有碉卡亦斷不宜深入至舒常¶
近在宜喜牽綴賊勢斷不可移動此外更無可為豐¶
昇額應援之用因念豐昇額為人誠實堅毅之力頗¶
<pb:KR2c0013_WYG_091-15a>¶
屬有餘而料事制勝則不逮其祖是以所到之處不¶
慮其退却而慮其輕進今豐昇額前赴丹壩探訪路¶
徑靜候阿桂知㑹師期按日而計亦正當此月下旬¶
昨諭阿桂二十七八九皆吉日可以進兵阿桂酌定¶
後即速通知豐昇額按期同進著傳諭豐昇額進兵¶
後若竟攻得險隘只宜於該處山梁駐兵防守切勿¶
冐昧深入致賊人抄襲我後¶
¶
　　同日阿桂明亮豐昇額鄂寶富勒渾文綬奏言查¶
<pb:KR2c0013_WYG_091-15b>¶
川省各屬辦運軍糧逺近遲速不同口外站長道¶
險夏防雨水冬慮冰雪農忙則人夫短少草枯則¶
烏拉又稀因地乘時情形互異即如西路從前自¶
明郭宗至登春木果木等處官兵夫役不下四萬¶
餘人約月需米一萬石餘其從桃闗卧龍闗一帶¶
水發運道阻至半月有餘軍營及沿途各站若非¶
稍有積儲即不免於貽悞是以向來籌酌運糧不¶
敢不畧為寛餘儲備至於餉銀一項除支發軍營¶
<pb:KR2c0013_WYG_091-16a>¶
官兵夫匠鹽菜工食之外附近臺站所需站夫工¶
價等項亦由隨營總理道分發站員支放約計兩¶
月費用一併起運俟將次用完再行發解此應時¶
辦貯糧餉之實在情形也惟是軍需各欵固宜儲¶
備充足亦須斟酌緩急歸於慎重誠如¶
¶
　　聖諭必籌可進可退之計方為妥善(臣)等公同查酌軍¶
¶
　　營奉¶
¶
　　㫖加賞之件原係臨期咨解其平時䘏賞銀兩紬縀布¶
<pb:KR2c0013_WYG_091-16b>¶
疋等物亦俱隨時酌調備用即鹽菜工食銀兩以¶
及火藥銅鐵等物均可按數核定計月運供惟糧¶
米一項寛餘存貯之地必須近便庻緩急足恃以¶
目下情形而論西路之日隆南路之章谷綽斯甲¶
布之周叟積貯並宜寛裕但其地皆在各土司境¶
内距桃闗打箭爐雜谷腦等處自二十餘站至三¶
十餘站不等倘按月辧運之糧一有短缺或乘勝¶
深入添站増夫需糧𦂳廹近處無從取攜逺供不¶
<pb:KR2c0013_WYG_091-17a>¶
免竭蹷恐致周章(臣)等悉心酌議凡備貯軍需之¶
地當逺近兼資層遞相及無令積聚一處大率軍¶
營於逐日資放之外須常餘一月之糧銀五六千¶
兩火藥三萬餘斤銅鐵等項只須足用今大兵攻¶
克羙諾賊巢迅速前進則達木巴宗鄂克什等處¶
均當貯米數千石其南路之打箭爐章谷綽斯甲¶
布之梭磨從噶克周叟並應倣此分貯各路總理¶
司道府等量地勢之逺近時候之早晚數目之盈¶
<pb:KR2c0013_WYG_091-17b>¶
絀隨時商酌(臣)等酌核情形督令分路轉輸則接¶
濟既便亦不致積多成累至綽斯甲布糧運較西¶
南兩路尤逺今春由雜谷打箭爐兩路並進夏秋¶
頗覺充盈今打箭爐専運章谷久將木池軍糧停¶
止且時方冬令烏拉歸巢勢亦不能僱覓現在止¶
由雜谷一路照常運供舊糧日支之外既漸減少¶
而以後照新定章程酌辦亦無虞壅積奏入¶
¶
　　上諭軍機大臣曰阿桂等酌議軍營備儲糧餉等項亦¶
<pb:KR2c0013_WYG_091-18a>¶
只可如此辦理現在籌定分路尅日進勦以期迅速¶
深入則糧運各項愈進愈逺䕶糧夫役最闗𦂳要前¶
經傳諭富勒渾等妥選强壯夫役練習器械䕶行如¶
州縣之設立民壯亦足以資捍衛昨已據富勒渾等¶
奏稱遵旨通飭選派惟在該督等董率糧站各員酌¶
量緩急隨時通報¶
¶
　　同日文綬奏言查續調楚兵三千共分六起行走¶
毎起五百名於十二月初五日頭起行抵成都昨¶
<pb:KR2c0013_WYG_091-18b>¶
准阿桂來咨已¶
¶
　　奏明將一干撥起南路俟前起一千到省即令赴南¶
路軍營其續到二千飭赴宜喜此時口内口外人¶
夫糧草乆已寛備又先期飭行各站妥速應付凡¶
道路稍平可以併站之處兼程前進至豐昇額已¶
定由丹壩進攻則此項楚兵在卓克采陡柔總路¶
聴調不必直到宜喜致多往返(臣)已飛飭豐昇額¶
酌定取道何處即檄帶兵將弁遵照奏入報¶
¶
<pb:KR2c0013_WYG_091-19a>¶
　　聞¶
¶
¶
¶
¶
¶
¶
¶
<pb:KR2c0013_WYG_091-19b>¶
¶
¶
¶
¶
¶
¶
¶
　　平定兩金川方畧巻八十三¶
¶
