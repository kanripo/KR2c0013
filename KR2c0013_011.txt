# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.191275
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 11
<pb:KR2c0013_WYG_011-1a>¶
　　欽定四庫全書¶
¶
　　平定兩金川方畧卷三¶
¶
　　乾隆二十九年甲申三月壬戌¶
¶
　　上諭軍機大臣曰近年金川與附近畨寨時相搆釁雖¶
經該督等屢次摺奏而一切事宜正須面為商議現¶
派尚書阿桂馳驛前赴四川暫攝督篆阿爾泰俟其¶
到省交代起程任内一切應辦之事可即告知阿桂¶
令其接辦在阿爾泰到京面奉指示則囘任辦理更¶
<pb:KR2c0013_WYG_011-1b>¶
易遵循而阿桂在川既悉情形將來回京籌酌於該¶
省事務尤多禆益¶
¶
　　六月丙申阿桂岳鍾璜奏言(臣)等於五月内前後¶
接據西路委員稟稱五月初間金川欲在附近丹¶
埧之普籠籠地方添脩碉卡當即駕馭丹壩土兵¶
並撥三雜谷土兵共五百餘名於五月初七日乗¶
夜攻取金川未及脩完之卡次早金川畨人前來¶
撲奪又被擊退金川傷者甚多又據禀稱小金川¶
<pb:KR2c0013_WYG_011-2a>¶
鄂克什兩土司已差人向綽斯甲布商議俟有回¶
信方能動手而綽斯甲布以上年各土司内惟丹¶
壩一路依舊㑹攻餘多爽約不肯訂期現在設法¶
勸諭(臣)等伏思上年自夏徂秋各路攻擊金川雖¶
未克寨摧碉而屢次擊殺似亦少挫其鋒若再乗¶
此收穫之時四路進攻使之應接不暇藉以擾其¶
莊稼如此二三年日形彫敝自當機有可乘今之¶
以畨攻畨原即為將來犁庭掃穴之地(臣)等悉心¶
<pb:KR2c0013_WYG_011-2b>¶
計議惟有恪遵光明正大之¶
¶
　　訓諭先將金川罪在不赦㫁不似從前之曲為寛宥致¶
貽各土司後患曉諭以破其疑并將親立賞格遍¶
行宣示以鼔其氣且各土司既欲聴命於綽斯甲¶
布更當設法鼓勵苐前此所委皆係微末弁員久¶
駐其地各土司視為尋常諭𨗳未能得力因令西¶
路之署副將長清同知崔鑰南路之遊擊宋元俊¶
同知盛英分路前往各寨并諭工噶諾爾布以新¶
<pb:KR2c0013_WYG_011-3a>¶
任總督現奉¶
¶
　　欽命來川聞爾綽斯甲布向為衆畨領袖出力攻打金¶
川特為傳諭奨賞至郎卡從前於瀕死之時曲加¶
寛宥乃不知改悔屢次欺壓鄰封其罪實無可赦¶
此畨務當勦滅㫁不肯再留各土司後患爾等能¶
立首功現在賞賚必什倍於衆土司而将來成功¶
後¶
¶
　　皇上加恩亦定在各土司之上若使始勤終怠郎卡狡¶
<pb:KR2c0013_WYG_011-3b>¶
獪異常且與爾等結怨已深茍得稍為休息必將¶
四出擾害爾等强者不能安枕弱者不能自立尚¶
能與之和好乎其小金川鄂克什梭磨從噶克卓¶
克采丹壩近日什咱等亦各就伊等情形反覆激¶
勸并将丹壩近日奪卡得勝情形告以乘此金川¶
收穫之時齊心奮力或暗放夾壩或明攻碉卡或¶
聲東擊西或前虚後實務使金川日漸疲敝分令¶
委員等前往鼓勵并令審察情形先行飛報再現¶
<pb:KR2c0013_WYG_011-4a>¶
在正當𦂳要之時勸諭各土司及時㑹勦(臣)阿桂¶
若即出口恐伊等奔走迎接轉悮師期擬俟大局¶
稍定於七月間前往巡邊至雜谷地方接見各酋¶
察其光景再為相機辧理㳟請¶
¶
　　皇上諭示同日阿桂又奏言(臣)蒞任後查知今嵗二月¶
間金川畨人常在卡外呌唤稱屢次遣人投禀均¶
為綽斯甲布土司所阻該委員等隨將郎卡所禀¶
接收詳悉譯看大槩自稱原不敢干犯¶
¶
<pb:KR2c0013_WYG_011-4b>¶
　　天朝惟因衆土司欺凌攻擊奪取穆爾津岡今欲將所¶
搶丹壩人口什物如數獻還乞飭各土司將兵撤¶
去至穆爾津岡原係金川之地不能退出等語該¶
委員差人時諭往返數次堅報不移阿爾泰等以¶
郎卡既不肯退地飭令嚴加拒絶四月間金川畨¶
人又呌數次亦因其狡詞支飾槩置不問(臣)思郎¶
卡通使内地竟為綽斯甲布所阻是各畨之仇怨¶
甚深九土司環攻之舉更為勢不容己苐郎卡之¶
<pb:KR2c0013_WYG_011-5a>¶
敢於恣肆者不過恃其地險碉堅耳而其所以不¶
敢明肆跳梁者亦知一動大兵不能再邀¶
¶
　　恩於格外也前十二三年間畨衆疲於奔命懲創甚深¶
是以現在祈求如此但此時既無機㑹可乗若即¶
聲罪致討曠日持久勞費實有不貲䆒之金川不¶
過弹丸誠如¶
¶
　　聖諭滅之不足以為武衡其大小輕重㫁㫁可以不必¶
但既有此一畨梗化而無所創懲乆之諸畨必且¶
<pb:KR2c0013_WYG_011-5b>¶
生玩䙝之心故(臣)又以為非但此時郎卡未必遽¶
肯退還侵地即令退地求降亦必嚴為擯斥督令¶
各土司等於每嵗種植收穫時四面進攻使之農¶
稼無收貲糧罄盡二三年後罷疲不堪然後再以¶
大兵臨之諒無不克若止顧目前之息事而不慮¶
将來之終復生事究非永靖邊彊之長䇿也兹阿¶
爾泰入覲¶
¶
　　天顔自必面陳一切迎邀¶
¶
<pb:KR2c0013_WYG_011-6a>¶
　　聖鍳(臣)此時虚𠂻諮訪稍有定見即為悉心籌畫奏入¶
¶
　　上諭軍機大臣曰阿桂奏綽斯甲布等九土司與郎卡¶
互相攻擊各情形所稱虚𠂻體察全局機宜不必急¶
於辦理所見甚是至其第一摺所奏将金川罪在不¶
赦傳諭各土司以破其疑等語則未免跡涉張大於¶
現在事理未恊在金川等仇釁相尋正如䑕鬪穴中¶
本屬外畨常有之事督臣為邊方重鎮即欲相機辦¶
理亦惟不動聲色先勘確情再行斟酌措置方得控¶
<pb:KR2c0013_WYG_011-6b>¶
馭大體今遣官前往曉諭綽酋新任總督欽命來川¶
云云又竟明示以出自朕㫖特令阿桂為總督專辦¶
此事者然揆諸此時應行籌酌事宜均不免為過當¶
也阿爾泰現在來京請訓阿桂在彼先事悉心熟計¶
藉巡邊以審察其動静一切務須安詳鎮定坦然行¶
所無事待阿爾泰回任時商㩁定局¶
¶
　　七月甲申阿桂岳鍾璜奏言(臣)等於六月内節據¶
委員等禀稱五月十五日綽斯甲布遣放夾壩殺¶
<pb:KR2c0013_WYG_011-7a>¶
死金川二人又六月初四日八二十三等日小金¶
川遣放夾壩三次殺死金川男婦六名捉獲六人¶
又初八十三等日梭磨卓克采從噶克丹壩四土¶
司派出土兵兩次攻撲穆爾津岡戰碉俱因碉内¶
已有凖備不能前進又據小金川土司澤旺稟稱¶
前被金川捉去今送回之放哨土兵桑噶帶有郎¶
卡書禀内稱前此節經具禀因駐劄丹壩之漢官¶
不收故將桑噶放回禀明情節我自要與丹埧講¶
<pb:KR2c0013_WYG_011-7b>¶
和以後安静居住等語又初五十三等日金川逃¶
出畨人格烏彭塔爾資格烏二名逐一研訊據稱¶
郎卡現於各處添修碉卡四路提防畨衆不能休¶
息等語查郎卡放回被擄土兵投具書禀並非實¶
有悔過之心不過欲展其惑衆緩兵之計苐恐小¶
金川澤旺年老昏憒伊子僧格桑童穉無知墮其¶
術中亦未可定已飭該委員等剴切曉諭毋令為¶
其所惑奏入報¶
¶
<pb:KR2c0013_WYG_011-8a>¶
　　聞¶
¶
　　八月癸巳阿桂奏言(臣)巡查邊徼於七月十八日¶
抵雜谷腦有綽斯甲布等九土司各遣親信土舍¶
頭目阿咱拉等迎接請安(臣)隨傳見示以誠信據¶
稱我等土司因現與金川對壘不及前來特差我¶
等請安其合勦金川一事尚求分付(臣)諭以攻勦¶
金川原係汝等土司禀知前任總督自願合兵攻¶
擊若以均係土司而論本不應准汝等合攻但郎¶
<pb:KR2c0013_WYG_011-8b>¶
卡屢次侵擾鄰封衆土司公憤所激欲除己害所¶
以前任總督不為禁止如今聴聞汝等不似初時¶
齊心努力䆒竟汝等實在務滅金川抑或郎卡求¶
和即可退兵息事據頭人等僉稱我等土司實欲¶
殄滅金川永除後患若從此退兵不過一二年金¶
川又將生事我等再不得各安生理惟是金川地¶
險碉堅急切未能攻破而各土司内力量之强弱¶
不同地方之逺近不等兩年以來我等土兵口糧¶
<pb:KR2c0013_WYG_011-9a>¶
艱窘尚求¶
¶
　　天朝加恩(臣)又諭以郎卡如果得罪¶
¶
　　天朝自當發兵征討亦不俟汝等懇求今係汝等挾憤¶
私攻思除己害據汝等言務必剪滅金川方免後¶
患但汝等攻打已厯兩年若使遽然歇手豈不盡¶
棄前功為人恥笑此後正當莊稼收割之時回去¶
傳諭汝等土司各自努力果著有功効總督督大¶
人自當别有辦法反覆曉諭量加賞賜遣令回巢¶
<pb:KR2c0013_WYG_011-9b>¶
俟督(臣)阿爾泰回任時(臣)與熟籌妥計或就現在¶
局勢量為鼔勵進攻以待機㑹奏入報¶
¶
　　聞¶
¶
　　同日阿桂又奏言(臣)此次親至畨地訪詢金川近¶
日情形今嵗夏間金川一帶地方大雨連綿山水¶
漲發低窪田地多被水淹五六月收穫時又有田¶
鼠之害嚙損禾稼甚多郎卡所部畨人雖有數千¶
户近被九土司攻勦輪流防守亦頗勞苦皆云為¶
<pb:KR2c0013_WYG_011-10a>¶
日已長不如與各土司和好而頭人又不敢明言¶
勸止郎卡惟令各畨添修碉卡悉力堵禦自言若¶
止九土司攻擊尚屬無妨如有漢兵前來另有計¶
算欲藉此語以安衆人之心(臣)查自去年搆釁以¶
來綽斯甲布小金川丹埧巴旺各處既有委員駐¶
守而丹埧巴旺二處又派雜谷腦土兵嚕密土兵¶
駐扎協防以郎卡之狡獪豈不知内地已有主張¶
但不肯明言速禍且欲以尚未見棄於¶
¶
<pb:KR2c0013_WYG_011-10b>¶
　　天朝為安慰屬畨之計故於各委員前不惮再三具禀¶
而又不肯為乞憐之状此時祗可聴之再看九土¶
司如何攻擊徐為相機辦理奏入¶
¶
　　上諭軍機大臣曰阿桂奏前往畨地體察各酋情形摺¶
内所稱郎卡狡獪豈不知有内地主張但不肯明言¶
速禍且欲以尚未見棄天朝為安慰屬畨之計所見¶
頗悉酋情状看來以畨攻畨自是乗機善䇿如九土¶
司等果能齊心協勦其勢實有可圖但各土司未經¶
<pb:KR2c0013_WYG_011-11a>¶
明白傳諭未免尚存遲疑之見傳諭阿桂俟阿爾¶
泰回任時㑹商妥議不必云奉有諭㫖但稱欽差總¶
督之意明諭九土司以郎卡反覆狡詐為衆土司之¶
害彼雖藉詞欺誑屬畨自以為不見棄於天朝然天朝¶
豈肯以衆人之蠧曲為覆庇是以從前請頒印信現在留¶
存成都不准給發爾土司等集衆往攻原為自除己¶
害起見欽差及總督控制邊隅不但不為禁制且有¶
應行奨勵之處决不為之靳惜爾土司等果能殄滅¶
<pb:KR2c0013_WYG_011-11b>¶
此酋所有金川之地就各畨寨所近即令分晰畫界¶
管理如此開𨗳土司等既可剪滅仇讐又得増開疆¶
土自必倍加踴躍其事尤屬易成而於内地不動聲¶
色鎮静邊畨之道亦深有裨阿桂與阿爾泰即&KR0836;行¶
計議將宣諭後該土司等情形若何據實奏聞¶
¶
　　同日阿桂又奏言(臣)此次巡邊先出維闗至雜谷¶
腦次由茂州叠溪平畨松潘漳臘各營協至黄勝¶
闗沿途查看川西沿邊一帶山嶺重&KR0232;氣候頗寒¶
<pb:KR2c0013_WYG_011-12a>¶
兵丁本覺强健又因與諸畨錯處相習亦耐勞苦¶
可稱勁旅再(臣)前至雜谷腦看得新撫雜谷腦旺¶
畨民三千八百餘户内共設屯兵三千名頗稱矯¶
健自偹器械亦尚整齊若結之以恩可為畨地有¶
用强兵奏入報¶
¶
　　聞¶
¶
　　九月庚戌阿桂岳鍾璜奏言據委員等稱六月十¶
八二十三七月初三二十九等日小金川遣放夾¶
<pb:KR2c0013_WYG_011-12b>¶
壩四次殺死金川男婦十一人捉拿四名小金川¶
土兵陣亡十餘名七月初九二十四五等日金川¶
遣人屢至小金川地方偷放夾壩亦互有殺傷又¶
七月初九日鄂克什撥派土兵由功噶爾拉遣放¶
夾壩適遇金人放哨之兵正在對敵間經小金川¶
土兵聞聲赴援協同擊殺金川多人次日金川前¶
來打仗復被小金川擊敗又六月二十五日革布¶
什咱派土兵五百名由正地一路進攻生擒布拉¶
<pb:KR2c0013_WYG_011-13a>¶
克底畨人二名又六月三十及七月十九二十四¶
二十六七等日綽斯甲布派兵攻搶俄坡穆克等¶
處均有斬獲(臣)等飭令各土司嚴飭守卡各畨如¶
有逃來金川畨人以及詐稱逃出潜來聴信者速¶
即拿觧聴訊奏入報¶
¶
　　聞¶
¶
　　乙丑阿桂岳鍾璜奏言據小金川土司澤旺將自¶
金川逃回之畨人阿斯達觧省究審訊據供稱本¶
<pb:KR2c0013_WYG_011-13b>¶
名阿斯達後改名噶圖卜彭原係小金川僧格宗¶
人前年逃往金川郎卡給與田地今年五月頭人¶
舍利斯丹巴布爾資令赴小金川探聴各土司如¶
何商議并漢兵來與不來行抵布朗郭宗即被拿¶
獲至現在金川各路防守嚴密周圍添設二百餘¶
座碉房毎座或二三十人或七八十人輪流防守¶
夏間雨水甚大田被水淹又有鼠雀傷損糧食窮¶
人無以為生無不抱怨郎卡再金川素不産茶出¶
<pb:KR2c0013_WYG_011-14a>¶
鹽亦少今四面不通鹽茶已經㫁絶至金川管事¶
大頭人是布籠普阿什咱薩木丹科爾告䇿楞温¶
布舍利斯丹巴布爾資達克新占五人現在綽斯¶
甲布雖與金川有親並不差人來往其餘各土司¶
認真攻打亦無私通金川情事等語查噶圖卜彭¶
既係差來奸細應請即行正法其澤旺據實查出¶
觧送殊屬可嘉業已酌量奨賞奏入報¶
¶
　　聞¶
¶
<pb:KR2c0013_WYG_011-14b>¶
　　同日阿桂奏言竊(臣)欽奉¶
¶
　　上諭蒼旺畨民自前此䇿楞等辦理之後其設立土屯¶
是否兼𨽻内地官員管轄抑或另設屯弁管轄並現¶
在兵制營制若何令(臣)詳細查明具奏(臣)查乾隆十¶
七年雜谷土司蒼旺滋事經䇿楞等辦理後其雜¶
谷腦干堡上下孟董九子寨改土歸流業經奏准¶
將威茂協副將及中軍都司一員帶兵四百名移¶
駐保縣舊城茂州右營都司一員帶兵三百名移¶
<pb:KR2c0013_WYG_011-15a>¶
駐雜谷腦弹壓防守並將瀘寧同知改為理畨同¶
知移駐舊保縣承審案件並徵收畨糧六百餘石¶
又於各寨畨民内酌設屯兵三千名設立土都司¶
守備三員屯總五名及大小總旗等項頭目分𨽻¶
管束其軍器等項俱照向日所習聴其自備平時¶
力作傭工不支糧餉遇有調遣照土兵之例支給¶
守糧亦不定期操演惟令該協於每年秋間㸃騐¶
一次如有衰弱裁汰另補至各土弁仍聴該管文¶
<pb:KR2c0013_WYG_011-15b>¶
武統轄嗣乾隆二十三年原任督臣開泰請於錢¶
局加外鼓鑄餘息銀内酌撥七百餘兩分賞管轄¶
屯兵之頭目等七十七員以資飬贍又酌撥銀二¶
百四十兩買備烟茶牛隻於僉兵之時分賞以示¶
鼓勵現在遵照辦理規制尚屬妥協惟是(臣)此次¶
巡邊查得各寨畨民常在該管文武衙門聴候差¶
遣而預備夫馬為數頗覺過多已嚴飭該協丞減¶
去十之八九酌定數目移咨提督存案永除額外¶
<pb:KR2c0013_WYG_011-16a>¶
差派以仰副我¶
¶
　　皇上加恵邊畨至意奏入報¶
¶
　　聞¶
¶
　　癸酉阿桂阿爾泰岳鍾璜奏言綽斯甲布等九土¶
司㑹攻金川一案屢奉¶
¶
　　諭㫖令(臣)阿桂藉巡邊以察其動静俟(臣)阿爾泰到川¶
¶
　　熟籌妥辦昨(臣)阿爾泰入¶
¶
　　覲仰䝉屢次¶
¶
<pb:KR2c0013_WYG_011-16b>¶
　　指示無微不照兹(臣)等公同商𣙜竊以郎卡所恃者不¶
過地險碉堅然合計衆土司之力較金川多至數¶
倍若果奮力環攻即未能責効於旦夕要可望其¶
有成是以畨攻畨實為鎮静辧理之善䇿但既用¶
各畨之力必須體察各畨之情查九土司内巴旺¶
革布什咱地小兵单只可以牽制一隅鄂克什不¶
與金川接壤且亦兵力单㣲不過附於小金川為¶
一旅之助其梭磨從噶克卓克采力量雖大但地¶
<pb:KR2c0013_WYG_011-17a>¶
勢遥隔羊腸烏道進攻頗難又丹壩一部畨户無¶
多日久不無踈懈惟小金川綽斯甲布屬畨衆多¶
兵力强盛堪與金川為難小金川從前仰頼¶
¶
　　天朝覆庇不至為金川吞并此畨攻打金川頗屬盡心¶
出力而綽斯甲布處處與金川連界進攻頗易其¶
已故土司䇿卜丹巴勒珠爾之土婦即係郎卡之¶
姊誼屬郎舅該土司故後因其子年㓜土司印務¶
隨委故土司之兄土舍工噶諾爾布管理今故土¶
<pb:KR2c0013_WYG_011-17b>¶
司之子亦經病歿看來此次攻打金川該土舍亦¶
無私通金川之意如果綽斯甲布等各思努力則¶
金川小醜實有可圖苐攻守之勢既異要非持之¶
以久使金川漸就疲敝難兾成功又恐金川疲而¶
衆土司之力不能不與之俱疲必須時為䇿勵酌¶
加賞䘏以致其奮往務於每歳金川種植收穫時¶
併力環攻使之四面應接不暇至於時常攻襲惟¶
在相機而進俾各土兵亦得稍事休息庶為有益¶
<pb:KR2c0013_WYG_011-18a>¶
(臣)等酌議明年各處土兵進攻𦂳要時量給口食¶
之費並照現在賞例其有割獲首級耳記及陣亡¶
受傷者量予賞䘏庶各部畨兵可期得力奏入¶
¶
　　上從之是日阿桂等復奏言接奉¶
¶
　　諭㫖令將郎卡應行殄滅及各土司如果勦滅金川分¶
地奨賞之處作為(臣)等之意曉諭綽斯甲布諸酋¶
(臣)等已欽遵辦理奏入亦報¶
¶
　　聞¶
¶
<pb:KR2c0013_WYG_011-18b>¶
　　十月甲辰阿爾泰岳鍾璜奏言綽斯甲布等九土¶
司㑹攻金川情形查綽斯甲布一路於八月初一¶
至九月十三等日派撥土兵進攻金川穆康寨儒¶
錫寨日旁後山寨金川亦於八月初六九月初四¶
等日赴綽斯甲布地方暗放夾壩並攻甲索格江¶
寨嘉覺寨俄坡寨婁里寨綽斯甲布拒敵殺傷金¶
川多人并割獻首級耳記搶獲鎗矛騾馬又攻克¶
金川水磨九座綽斯甲布土兵亦傷亡衝失三十¶
<pb:KR2c0013_WYG_011-19a>¶
名丹壩一路於八月初九以至二十等日丹壩同¶
三雜谷土兵或搶金川凱立葉牛厰或攻博迪喇¶
嘛寺等處踐踏莊稼而金川亦赴丹壩之博嚕古¶
及梭磨從噶克卓克采各營盤偷放夾壩互相擊¶
殺金川畨人殱死者甚多丹壩土兵亦傷損二十¶
餘名小金川一路於八月初三等日在金川鄂碩¶
覺木達闗多葛爾等處捉獲男婦數名并獲騾馬¶
牛隻鎗刀衣服等項土兵帶傷五名革布什咱一¶
<pb:KR2c0013_WYG_011-19b>¶
路八月十八日派撥土兵至金川郭察地方打仗¶
革布什咱土兵内傷頭人一名土兵五名(臣)等當¶
即隨時酌量給賞並諭各委員仍舊駕馭鼓舞設¶
法進攻再小金川土司澤旺禀稱八月二十三日¶
有自羙臥溝逃出金川畨民斯達克塔爾磋摩兩¶
户男婦十五名口又委員陳良彦等禀稱八月二¶
十八日有金川畨民阿咱納塔爾等男婦三名口¶
逃投丹壩又據委員等禀稱九月初六日有金川¶
<pb:KR2c0013_WYG_011-20a>¶
畨民扎斯嘉等男婦三名口逃至綽斯甲布又九¶
月初七日有金川畨民班第母子二名逃投小金¶
川詰問金川情形僉云金川年成荒歉各處添修¶
碉卡日夜防守畨民甚是窮苦與前此逃畨所供¶
約畧相同(臣)等當諭該管官飭令土司將逃畨安¶
置窵逺之處以防其潜通信息如有空間田地酌¶
量撥給安挿務使金川畨衆聞知咸思逺害投生¶
以廣招徠之法庶將來各土司攻襲更易為力奏¶
<pb:KR2c0013_WYG_011-20b>¶
入報¶
¶
　　聞¶
¶
　　十二月丙戌阿爾泰岳鍾璜奏言(臣)等欽遵¶
¶
　　諭㫖指示機宜令(臣)等㑹給九土司諭稿委員分發今¶
據委員稟稱親抵各土司諭穴傳示檄諭且駕馭¶
鼓勵量為犒賞該土司土舍頭目人等俱感激踴¶
躍或奮欲勦掠以圖復仇或亟圖攻取思除後患¶
委員等目睹小金川丹壩三雜谷綽斯甲布等土¶
<pb:KR2c0013_WYG_011-21a>¶
司派撥頭人土兵分路前赴金川地界明擊暗攻¶
並將攻刼搶掠情形稟報前來(臣)等查各土司近¶
日攻勦金川屢經得勝金川勢必力圖報復正不¶
可不嚴密防範(臣)等飛飭綽斯甲布革布什咱巴¶
旺等土司各於要隘添兵防守並於路通金川之¶
處設伏巡警如有金川畨衆前來便於奮力截殺¶
奏入報¶
¶
　　聞¶
<pb:KR2c0013_WYG_011-21b>¶
¶
¶
¶
¶
¶
¶
¶
　　平定兩金川方畧卷三¶
¶
