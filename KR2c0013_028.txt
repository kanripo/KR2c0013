# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.287253
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 28
<pb:KR2c0013_WYG_028-1a>¶
　　欽定四庫全書¶
¶
　　平定两金川方畧卷二十¶
¶
　　二月乙酉¶
¶
　　上諭軍機大臣曰昨温福等奏僧格桑差人投稟其詞¶
悖妄可惡不應給與回文等語自宜如此辦理至所¶
差賫稟賊畨理應嚴加刑訊䆒取確情即行正法而¶
温福等並未辦及殊不可解業經降㫖飭詢今思温¶
福等凡有挐獲賊匪及投降畨衆無不訊取供詞附¶
<pb:KR2c0013_WYG_028-1b>¶
奏何獨於賫禀之賊不置一詞此必伊等因圍攻資¶
哩急難得手適有僧格桑逓到之禀遂借不給回文¶
一語以探聽朕意而又不敢明言其故若朕語意稍¶
有寛假伊等又不知作何遷就招降急圖完局此等¶
伎俩豈能扵朕前嘗試小金川乃内地土司敢於違¶
約拒命罪在不赦即或一時攻𠞰未能即破亦當實¶
力設法攻擊務必得其要隘搗穴擒渠以蕆此後豈¶
宜復有㳺移乎閲温福等所奏並不叙及投稟賊畨¶
<pb:KR2c0013_WYG_028-2a>¶
下落甚屬含混若竟係五岱差人接稟聽賊畨仍復¶
回巢置之不問則五岱辦理亦屬大謬至温福以大¶
學士為副將軍縱使僧格桑欲投文禀亦當遣其頭¶
目到營懇求方合體制若賊酋藐視將軍僅差人於¶
營外高呼擲以一紙温福亦何至甘心受其輕慢即¶
係五岱辦錯亦當劄詢五岱向其理論並將五岱附¶
叅又何以恬不為怪黙然隱忍若此更不可解著温¶
福一併明白速行回奏¶
¶
<pb:KR2c0013_WYG_028-2b>¶
　　同日¶
¶
　　上又諭軍機大臣曰昨據温福等奏僧格桑差人送禀¶
經朕降㫖詢問温福等理應將送稟賊人挐獲訊供¶
具奏何以並未取供今細閲温福等奏摺賊畨於五¶
岱營前卡外屢稱有話五岱差土練一名詢問因據¶
賊畨告稱伊土司有禀呈逓尚邈將軍大人等賞給¶
回書即將賊稟傳入等語看來僧格桑此禀初非差¶
人致送惟於卡外喊呌五岱即令人將禀傳入轉送¶
<pb:KR2c0013_WYG_028-3a>¶
温福並未將呈禀之人一并挐送如賊果窮蹙畏懼¶
呈禀乞命必須専使前來即當將送禀之人挐獲嚴¶
訊亦可得其實情今惟扵卡外喊呌明係試探五岱¶
理應置若不聞奮力攻取使之䘮膽豈有反令人取¶
禀之理如此何能示天朝軍威之大朕以五岱閲歴¶
行陣尚知奮勉故特授為叅贊差往四川軍營伊豈¶
見不及此今伊領兵數千一月有餘未能攻克山峰¶
而賊於卡外喊呌即取其稟心存了事實屬錯謬着¶
<pb:KR2c0013_WYG_028-3b>¶
傳諭五岱賊畨係差何人彼時如何情節因何未將¶
呈禀之人一并挐獲及如何差人取禀之處即速明¶
白回奏¶
¶
　　丙戌桂林奏言竊(臣)扵本月初五初六等日督兵¶
攻打東山梁賊畨堅守不出及至逼近山梁賊畨¶
即於山頭推滚大石難以仰攻初七日午刻見山¶
頭聚集畨衆四五百人一齊呐喊壓下山梁明為¶
拒敵我兵奮勇迎殺自午至申賊見我兵勢盛不¶
<pb:KR2c0013_WYG_028-4a>¶
能得利始行退去當即追趕上山復為鎗石所阻¶
彼此互有損傷是夜㣲雪初八日大雨如注夜復¶
雨雪交加至初九日天稍開霽隨督官兵嚴加防¶
範一面抽撥兵練潛行爬越襲攻賊卡賊畨於山¶
嘴之上滚石放鎗我兵往返數次未能得手(臣)查¶
東山梁及墨壟溝山嶺均係進抵達烏要路祗須¶
爭此路口便可鼓勇直前原屬小金川𦂳要之處¶
今不惟悉衆死守與我相持亦且賊數日多竟敢¶
<pb:KR2c0013_WYG_028-4b>¶
明為對仗輙肆鴟張其情尤為可惡(臣)現在督令¶
鎮將侍衛員弁晝夜攻擊飭令對敵之時無論兩¶
金川賊衆俱行盡力殱除並令叅將薛琮等俟氷¶
雪稍融即於墨壟溝山嶺併力進攻兩處雖均險¶
仄之區賊畨死守甚固但我兵更畨迭進一有可¶
乘之隙即當奮力先登全行奪佔奏入報¶
¶
　　聞¶
¶
　　同日桂林又奏言(臣)接奉¶
¶
<pb:KR2c0013_WYG_028-5a>¶
　　諭㫖以索諾木竟敢顯然助惡我軍早為凖偹更不必¶
慮其知覺應即傳譯往諭飭以大義曉以利害令其¶
即速撤兵毋致自取罪戾第查索諾木屢經化導而¶
添兵黨惡總以求賞革地為辭現在帮助之兵並¶
未撤回是其陽奉隂違不過巧為卸罪之地今若¶
差人宣諭則彼之得地更成絶望必致預作准偹¶
或竟將革布什咱民人盡換金川畨衆宻為分布¶
悉力嚴防甚或覊我差員斷我粮道先事猖狂辦¶
<pb:KR2c0013_WYG_028-5b>¶
理更難為力(臣)早夜思維該酋既屬頑梗無知難¶
以化誨恐將來之獻兇退地亦不能遵奉而行與¶
其㑹攻扵事後莫若迅發扵幾先查兩酋朋比為¶
奸僧格桑不過借金川之力以自衛而索諾木暗¶
為帮助正以我兵現𠞰小金川斷不能兼辦金川¶
是以從中滋擾為要求之計此時索諾木自必注¶
力扵西南兩路其所佔革布什咱之地諒不能分¶
駐多人若乗索諾木兵力未偹革布什咱人心未¶
<pb:KR2c0013_WYG_028-6a>¶
定之際相機而動正可𠞰撫並行隨詢之宋元俊¶
據稱革布什咱被金川侵佔之後其地畨衆尚有¶
大半散處各寨雖為金川箝制多係勉强服從若¶
果迅發大兵俾金川猝不可防自可先行収復等¶
語隨扵本月初五日宻遣熟諳畨情之守偹陳定¶
國潜赴巴旺布拉克底與革布什咱交界之處暗¶
察金川動靜並體訪畨情數日内便可轉回如實¶
有可乘之機一靣仍由噶爾金進攻一面督令宋¶
<pb:KR2c0013_WYG_028-6b>¶
元俊統領將偹出其不意迅為分路進攻使之自¶
顧不暇斷不能更助他人則西南兩路之兵俱得¶
乘機並進縱僧格桑竄入金川亦可勒兵申討飭¶
令獻兇較之於平定小金川之後移師問罪更易¶
辦理查南路現在兵力不為不多祗因後路章谷¶
等處道近金川不得不分兵防守實轉為其所牽¶
制今収復革布什咱地方必由章谷等處取道則¶
駐守之兵并可酌量抽調作為進攻之用今提(臣)¶
<pb:KR2c0013_WYG_028-7a>¶
汪騰龍所帯陜兵二千名約計二十内外陸續可¶
到其甘凉兵一千名雖經大學士温福就近調赴¶
西路(臣)因軍務𦂳急飛劄往商仍已遣赴南路現¶
在後路之兵約可抽撥三千合之陜甘兵數共得¶
六千似可先為収復革布什咱之舉至正路進𠞰¶
之兵尚有不敷亦須預籌接濟方為因地制宜(臣)¶
接讀¶
¶
　　諭㫖派撥京兵二千名以偹進𠞰金川(臣)思滿洲勁旅¶
<pb:KR2c0013_WYG_028-7b>¶
勇鋭無前實勝綠營數倍第恐畨地跬歩皆山非¶
平地對仗可比即黔陜官兵亦須善扵登山者方¶
能得力(臣)面詢威寜鎮總兵王萬邦據稱貴州兵¶
數尚多似可調用等語(臣)查川黔本係毗連到營¶
實為迅速可否仰懇¶
¶
　　皇上先飭黔省再宻派兵三四千名聽候川省調取如¶
必須加兵䇿應(臣)即一面奏¶
¶
　　聞一面酌量咨調較之京兵更為省便如革布什咱一¶
<pb:KR2c0013_WYG_028-8a>¶
經得手不惟小金川易於𠞰滅併可令索諾木知¶
所懲創不敢妄生他念倘敢少形桀鷔即當併力¶
𠞰除為一勞永逸之計(臣)仰荷¶
¶
　　隆恩優渥畀任封疆固不敢因循廢事尤不敢冐昧圖¶
功惟是目擊情形熟籌邉計事機所在敢不竭誠¶
入¶
¶
　　告務期早為蕆事仰慰¶
¶
　　聖懐奏入¶
¶
<pb:KR2c0013_WYG_028-8b>¶
　　上諭軍機大臣曰桂林奏分兵先擊革布什咱一摺所¶
見亦是索諾木黨惡帮兵其情甚為可惡將來之果¶
否献兇退地尚不可知與其籌辦扵事後自不若預¶
發扵幾先此時分兵直擊革布什咱使之猝不及防¶
盡収其地既可懾索諾木之膽令其稍知儆懼兼可¶
絶賊酋要求之心且革布什咱既得與章谷聲勢相¶
連我卡丫官兵後路粮餉軍台均可保無他慮而索¶
諾木現帮小金川之兵若聞我攻取革布什咱之信¶
<pb:KR2c0013_WYG_028-9a>¶
自不暇復顧他人必將撤兵自衛金川之兵一撤僧¶
格桑失其所恃各隘踞守必懈官兵乘間進攻自更¶
易扵得手温福等可留心偵訪一聞金川撤兵之信¶
即加意攻擊自屬極好機㑹如此尤為一舉兩得况¶
現在所攻之東山梁及墨壟溝山嶺一帯地勢險仄¶
不能容集多人官兵在彼徒為閒住則分兵往襲革¶
布什咱更可及鋒而用於振勵士氣亦為有益但恐¶
綠營積習因見現在攻𠞰山隘稍難思另攻得新地¶
<pb:KR2c0013_WYG_028-9b>¶
以為掩抵而於應行即𠞰之要隘轉致稍懈扵事甚¶
有闗係桂林不可不知今汪騰龍已到軍營自應同¶
桂林由僧格宗一路進𠞰迅期掃穴擒渠而令宋元¶
俊統兵収復革布什咱方為妥協至所稱滿洲勁旅¶
實逺勝綠營但畨地跬歩皆山非平地對仗可比云¶
云此必桂林見成都滿洲兵無用又未深知健鋭營¶
之兵所向無敵實為得力故有此言今京兵且不起¶
程俟温福奏到時再定行止但温福處尚有能帯兵¶
<pb:KR2c0013_WYG_028-10a>¶
之滿洲侍衛等而桂林處現在無人已令明亮及派¶
出之帶兵侍衛十六人由驛馳赴桂林軍營隨同進¶
𠞰即用以督率緑營亦屬得力總期剋日奏功至所¶
請冄調貴州兵三千名已飛諭署撫圖思徳提督拜¶
凌阿即行選派聽候川省調取速即起程¶
¶
　　上又諭軍機大臣曰據桂林奏稱貴州兵數尚多可以¶
再調且與川省接壤行程亦能迅速請冄勅該省宻¶
調兵三四千名聽候需用時調取接濟等語著傳諭¶
<pb:KR2c0013_WYG_028-10b>¶
圖思徳拜凌阿扵該省兵丁内精選勇鋭可用者三¶
千名將應帯軍械火藥等項預行妥恊備辦總兵李煦¶
帯領一俟川省飛咨調取即令迅速起行遄程赴川¶
毋稍遲悮¶
¶
　　同日¶
¶
　　上諭内閣曰着派乾清門侍衛音吉圖徳赫布博靈阿¶
䝉古爾和隆武烏爾圖納遜巴雅爾阿爾都及健鋭¶
營副前鋒叅領圖欽保二等侍衛額林普爾三等侍¶
<pb:KR2c0013_WYG_028-11a>¶
衛華善伊爾蘇拉寜珠布藍翎侍衛拉漢保副䕶軍¶
叅領西蘭保額爾金均令䕶軍統領明亮帶往四川¶
軍營分帶官兵進𠞰¶
¶
　　同日汪騰龍奏言(臣)統領續調陜甘官兵三千名¶
自西安起程兹扵二月初五日已抵南路軍營計¶
陜兵二千名扵二月十五日前全數可抵卡丫其¶
甘凉兵一千名亦扵月盡可以到齊(臣)惟有協同¶
桂林奮力攻𠞰仰報¶
¶
<pb:KR2c0013_WYG_028-11b>¶
　　聖明任使奏入報¶
¶
　　聞¶
¶
　　丁亥温福阿桂奏言前據小金川僧格桑投呈畨¶
稟(臣)等因逆畨情罪可惡不值給與回諭業將辦¶
理縁由恭摺具奏兹於本月初十日據南山帯兵¶
叅將成徳差人持送金川索諾木畨稟一件詢係¶
該畨在卡外呌稱是金川差來呈送將軍大人稟¶
帖當將畨稟縳置木上并稱如有賞給回諭仍放¶
<pb:KR2c0013_WYG_028-12a>¶
此處我即領回等情(臣)等令通事譯出以小金川¶
與鄂克什仇隙欲與説和為詞(臣)等詳加體察明¶
係金川在此帮兵因見官兵奮勇攻𠞰不能支拒¶
又見前所具之稟置之不理無從窺測故又藉金¶
川投稟探試我軍情事(臣)等冄三籌酌此次索諾¶
木之稟似應將計就計嚴加曉諭將僧格桑之罪¶
在不赦實由扵膽敢抗拒大兵非擒獲逆酋斷不¶
了事至其父澤旺並所屬畨衆原俱無罪如將僧¶
<pb:KR2c0013_WYG_028-12b>¶
格桑獻出亦可寛宥並將畨地情形大兵力量一¶
一明示大概使索諾木見之或者心知畏懼兾免¶
波及之罪而小金川頭人畨衆亦未必不同見此¶
諭使其知罪在逆酋一人必至心生携貮且畨性¶
多疑兩金川原非素好索諾木雖未必即能遵諭¶
將僧格桑擒獻而將來事急變生亦難逆料在僧¶
格桑先不能不因此為自防之計彼此猜疑亦屬¶
情勢所必有至金川帮兵一節前奉¶
¶
<pb:KR2c0013_WYG_028-13a>¶
　　諭㫖令明白檄諭索諾木業扵桂林處繕檄遣員前往今¶
索諾木既投稟往來是明係帮兵而欲掩其迹若¶
直為揭破反恐堅其助惡之心然竟佯為不知不¶
但與桂林處檄諭不符轉使索諾木隠為得計不¶
足以禠奸魄而杜狡謀故(臣)等酌量以半疑半信¶
之詞暫為覊縻使索諾木知帮兵之事内地業有¶
見聞撤退之後其事尚可掩餙若始終助逆則移¶
兵申討顯有不能歇手之勢如此檄諭扵現在攻¶
<pb:KR2c0013_WYG_028-13b>¶
𠞰情形不為無益奏入¶
¶
　　上諭曰所辦又姑息令賊輕視矣¶
¶
　　(臣)等謹案賊酋之兩呈畨稟將藉窮蹙之詞以為¶
嘗試之計一經¶
¶
　　皇上嚴切指示覺諸臣之紆廻籌䇿實不足以禠狂魄¶
而壯國威故扵前次即䧏¶
¶
　　㫖詢問而此又以姑息懲之葢軍旅之事非明無以燭¶
幾非健無以致决厥後膚功克奏永靖邉圉皆¶
<pb:KR2c0013_WYG_028-14a>¶
由斷自¶
¶
　　宸衷為一勞永逸計誠¶
¶
　　智勇之獨授也¶
¶
　　同日温福阿桂又奏言(臣)等查金川敢扵帮兵助¶
惡將來即肯獻兇未必即肯退地勢須移師申討¶
難以中止(臣)温福自奉¶
¶
　　命領兵進𠞰惟期迅速蕆事實不敢多請調兵致滋煩¶
費及從巴朗拉深入賊境目覩情形始知賊人碉¶
<pb:KR2c0013_WYG_028-14b>¶
卡所據必在要隘地方非左右分路夾擊或覔道¶
繞行難以攻進而分兵行走之處皆係複嶺連山¶
動至數十里賊畨又慣扵乗間偷刧營盤抄截後¶
路是以分防併𠞰必須多兵方得實濟今奉¶
¶
　　諭㫖預偹八旗勁旅二千名前來偹用(臣)等思滿兵純¶
樸果敢之氣何啻十倍扵緑營即騎射亦最為得¶
力惟是京兵行動聲勢甚大不但啓程時所需賞¶
項已不下八九萬兩即沿途應得分例車馬等項¶
<pb:KR2c0013_WYG_028-15a>¶
亦數倍於緑營在¶
¶
　　國家為邉疆重務多費原所不惜况一切皆動支帑¶
項絲毫不累閭閻但現在西南两路隨營長夫及¶
内外䑓站運送兵糧軍器之夫為數約已數萬此¶
等人夫皆須給以口糧工價查京兵應支鹽菜口¶
糧因有跟役既加倍於緑營且緑營兵十名量給¶
與夫四五人而京兵毎一名已例給三夫用夫更¶
為繁衆若比較所需多寡計滿兵二千可抵調緑¶
<pb:KR2c0013_WYG_028-15b>¶
營兵一萬至畨境並無平原曠野地勢所限即官¶
員亦皆歩戰毎遇打仗摧碉全用鎗礮騎射之利¶
竟無可施緑營兵内如貴州甘肅各省多係山路¶
兵丁歩行上下是其所習雖勇敢可恃萬不能及¶
滿兵而以地方情形及臨時行走分地防𠞰而論¶
則調撥緑營所費較少而得兵轉多於事似為有¶
益再查桂林處前經奏請於新募兵六千之外再¶
調各省兵八千名是南路之必須多兵亦可概見¶
<pb:KR2c0013_WYG_028-16a>¶
(臣)等愚昧之見悉心籌議仰懇¶
¶
　　聖恩將來接辦金川請於陜西甘肅貴州三省再酌調¶
兵數千名如各該省調用稍覺過多則山西尚不¶
為逺亦可酌量調用仍祈預¶
¶
　　勅下各該省先行偹辦俟臨時檄調飛速起程奏入¶
¶
　　上諭曰已諭陜甘預偹三千兵矣貴州復調兵三千想¶
已足用山西逺而無用不可行也¶
¶
　　(臣)等謹按各省緑營恇怯居多即如黔兵頗稱¶
<pb:KR2c0013_WYG_028-16b>¶
勇往究難必有衆志成城之固惟滿洲勁旅義¶
勇並摰非獨摧堅陟險所向無前而殺敵致果¶
之忱更足以為緑營表率是以¶
¶
　　皇上諄諭至再至三務在選派勁兵兼擒兩䜿夫豈不¶
知需用稍多但以添京兵而軍事早竣與因循¶
而多稽時日其省費更不可同日而語乃温福¶
沾沾計較扵賞需之多寡及夫役之増加僅為¶
目前將就之計(臣)阿桂亦見不及此洊至木果¶
<pb:KR2c0013_WYG_028-17a>¶
木風鶴訛驚遂成挫失而大功之克蕆終頼後¶
調之滿兵葢¶
¶
　　聖明籌畫炳燭幾先雖事在日後而斷無絲毫或爽者¶
是所謂坐照如神也¶
¶
　　上又諭軍機大臣曰前因川省進𠞰小金川節經䧏旨¶
派發陜甘兵丁六千名前赴軍營聽候調遣已據奏¶
報陸續到營現在兩路罙入進逼賊巢自可剋期奏¶
㨗今據温福等奏稱若將來辦及金川尚應酌添兵¶
<pb:KR2c0013_WYG_028-17b>¶
力昨據桂林奏到已諭令貴州撫提等預派兵三千¶
名聽候川省調發着傳諭文綬即扵陜甘兩省緑營¶
内再行選派勇鋭可用之兵三千名將應帯軍械火¶
藥等項先為妥協偹辦並扵兩省總兵内酌派可以¶
帯兵之員預偹帯領一俟川省咨調時即令迅速起¶
行遄程赴川聽用將此并諭温福桂林知之¶
¶
　　同日温福奏言本月十一日奉到¶
¶
　　上諭五岱叅奏馬彪烏什哈達摺内並無温福阿桂之¶
<pb:KR2c0013_WYG_028-18a>¶
名可見伊等不和着傳諭温福等明白回奏竊思五¶
¶
　　岱久在西北兩路熟扵打仗而此次叅贊大臣又¶
止伊一人(臣)若不與之和𠂻共濟非但扵公事無¶
益即(臣)亦不得協助之人而五岱係烏拉齊中之¶
精敏者平素若稍見功即侈口誇張稍有不妥即¶
推諉屬下種種習氣在所不免又不熟漢語不識¶
漢字故毎接見官員多有不滿人意之處臣接奉¶
漢字¶
¶
<pb:KR2c0013_WYG_028-18b>¶
　　諭㫖凡闗係軍務者俱交章京等譯岀令其閲看無稍¶
隱諱致分彼此至五岱叅奏烏什哈達馬彪(臣)並¶
未列名一事(臣)因商議攻取資哩情形摺稿正在¶
繕冩之際五岱忽送叅劾馬彪烏什哈達摺底令¶
(臣)閲看(臣)意以烏什哈達從前雖棄地方旋經奪¶
獲功罪尚可相抵至馬彪因所守地方𦂳要五岱¶
給兵一千二百名令其駐扎又何故忽令撤回情¶
節亦有可疑是以(臣)面向五岱言叅人之事務須¶
<pb:KR2c0013_WYG_028-19a>¶
明白方可具奏五岱即稱將軍若令停叅亦即可¶
停止(臣)復告以伊等俱係叅贊帯往之人打仗行¶
走情形自所深悉若有應叅之處自不可稍存姑¶
息若情節不至扵叅亦不難於停止我既未經明¶
晰既不可冐昧列名而叅贊欲叅帯往之人我豈¶
可轉為勸解以邀衆譽故五岱自繕一摺加封拜¶
發(臣)扵事後體訪情由或係五岱統兵前往尚未¶
得功反致副將色倫㤗陣亡並傷損兵丁恐干罪¶
<pb:KR2c0013_WYG_028-19b>¶
戾思卸責扵烏什哈達馬彪等俱未可定至五岱¶
如此作為蚤宜宻¶
¶
　　奏但此時叅贊僅有一人而又事體重大正在需人¶
之際若不捨短取長而以小𤯝細故輙凟陳扵¶
¶
　　聖主之前不獨有煩¶
¶
　　聖慮且恐所屬官兵或以將軍叅贊不和致生携貳互¶
有觀望殊多闗碍此(臣)未奏之實在情形也温福¶
又奏言接到五岱奏(臣)不聽伊言致寒官兵之心¶
<pb:KR2c0013_WYG_028-20a>¶
奉¶
¶
　　㫖令(臣)據實具奏(臣)與五岱辦理諸事未嘗不公同商¶
酌遇有派兵攻𠞰賊地(臣)以叅贊係經歴之人如¶
何發兵及侍衛章京内應派何人帯領俱俟其陳¶
説大概(臣)始酌量辦定有時嚴飭悮事官兵或講¶
論軍務五岱在傍除唯諾外並無一言五岱䆒扵¶
何日何時告(臣)之處返而自問實在不能記憶今¶
(臣)若因五岱有此一奏輒生嫌隙不惟有負¶
¶
<pb:KR2c0013_WYG_028-20b>¶
　　聖主重用之恩亦甚不知大體惟有恪遵¶
¶
　　聖訓和𠂻辦理此外不敢多奏¶
¶
　　阿桂又奏言查温福性本躁急今任征𠞰大事因¶
不能立即成功甚為憂憤是以督率之處言語過¶
嚴所有侍衛將弁等雖屬畏懼並未致寒軍士之¶
心其待五岱亦無藐視形跡五岱雖久厯戰陣但¶
不曉大體性好猜防然辦理公務尚無挾私悮公¶
之處若伊等果致貽悞公事(臣)阿桂係身受¶
¶
<pb:KR2c0013_WYG_028-21a>¶
　　重恩何敢隱忍不行陳奏至五岱忽叅温福特因伊令¶
烏什哈達佔據山梁既因兵少未能據守且陣亡¶
之副將色倫㤗又係伊帯往之人是以叅烏什哈¶
達不遵法令叅馬彪不發兵接應即可與彼無渉¶
又慮单名叅奏恐奉¶
¶
　　㫖查問所以為先發制人之地至五岱叅烏什哈達馬¶
彪時並未送(臣)㑹銜(臣)亦以為不應叅奏故未列¶
銜總之(臣)既未能迅速𠞰滅賊衆反致上厪¶
¶
<pb:KR2c0013_WYG_028-21b>¶
　　聖懐不勝惶恐奏入均報¶
¶
　　聞¶
¶
　　同日温福又奏言去嵗十一月二十一日初次攻¶
取巴朗拉四川緑旗兵丁先自驚亂五岱率兵在¶
前非但不能禁約反將本隊大纛先撤退回(臣)等¶
正將退回之兵嚴斥整頓而五岱倉皇來見自言¶
石傷昏暈被人扶回等語旋有委署䕶軍叅領巴¶
彦㤗帯兵施放鳥鎗賊始退去次日反與巴彦㤗¶
<pb:KR2c0013_WYG_028-22a>¶
尋釁欲㧞翎頂以洩忿怒經(臣)等力阻而止又攻¶
取巴朗拉時五岱與總兵福昌帯兵屯駐左邉山¶
上夜間五岱隊内被賊衝突緑旗兵亂次日(臣)等¶
將不能約束兵丁官員查辦五岱心懐畏懼委咎¶
福昌福昌不服五岱辱詈福昌彼此憤爭無禮經¶
(臣)叱阻而出為衆匿笑又攻取巴朗拉時第一日¶
未能取勝五岱即欲中止撤兵(臣)以為貴州三千¶
兵新到正可資藉其力此時不取更復何待伊乃¶
<pb:KR2c0013_WYG_028-22b>¶
懼而不敢多言扵時(臣)等令馬彪揀選精兵數百¶
帶往進攻十四日晚即上山頂摧破賊碉十五日¶
早將賊全行擊敗五岱隨後上山又謂已功及攻¶
得巴朗拉後(臣)等正在籌辦裹粮前進而五岱先¶
欲見功不俟擕帯米粮星夜領兵進發所帯火藥¶
沿途抛棄漫無紀律幸而據守日隆宗之賊先已¶
潰敗未曾遇賊反扵(臣)前妄報戰功又克復達木¶
巴宗以後五岱帯兵登北山梁擇地分駐至今未¶
<pb:KR2c0013_WYG_028-23a>¶
能攻取資哩對面山峯將及一月(臣)等遣員往詢¶
但云攻克此處非一萬六千精兵不可囑(臣)奏請¶
添兵又五岱前自成都來營並不知官兵支給向¶
有成例沿途騷擾遇見驛馬肆行搶奪再此次滿¶
洲官兵止有二百五岱自到軍營作為親隨者幾¶
二十人侍衛章京内素所相識者多方䕶庇代為¶
爭功此外概置勿論以上數欵(臣)謹一併附奏奏¶
入報¶
¶
<pb:KR2c0013_WYG_028-23b>¶
　　聞¶
¶
¶
¶
¶
¶
¶
　　平定兩金川方畧卷二十¶
¶
<pb:KR2c0013_WYG_028-24a>¶
　　未經¶
¶
　　欽定地名¶
¶
　　特雨爾(擬改)特克裕爾¶
¶
　　徳爾迷(擬改)徳爾蘇¶
¶
　　甲舉山(擬改)嘉舉山¶
¶
　　薩木多簮(擬改)薩瑪多堅¶
¶
　　藏巴角(擬改)藏布覺¶
¶
　　角洛喇嘛寺(擬改)覺拉喇嘛寺¶
¶
<pb:KR2c0013_WYG_028-24b>¶
　　模子溝(擬改)黙資溝¶
¶
¶
¶
¶
¶
¶
¶
