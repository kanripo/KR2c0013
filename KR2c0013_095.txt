# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.741586
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 95
<pb:KR2c0013_WYG_095-1a>¶
　　欽定四庫全書¶
¶
　　平定兩金川方畧卷八十七¶
¶
　　正月乙亥豐昇額奏言(臣)於初六日派兵分隊先¶
令五岱等領兵三千前進(臣)豐昇額同書麟等帶¶
兵二千由卓克采起程官兵争先奮徃於初八日¶
俱抵薩爾赤鄂羅山即將南面雪山佔據(臣)等詳¶
審隘要於孟拜拉山梁及薩爾赤鄂羅之雪山梁¶
上分别㽞兵駐守旋據阿桂處遣侍衞納木扎來¶
<pb:KR2c0013_WYG_095-1b>¶
營禀稱阿將軍派兵二千來此随攻定於明日可¶
到至初九日侍衞伊逹里常保住帶兵到營(臣)等¶
當統率官兵攻開要隘奏入¶
¶
　　上諭軍機大臣曰豐昇額奏佔據薩爾赤鄂羅山頂并¶
納木扎帶兵二千前來足供㑹勦覽奏欣慰豐昇額¶
所佔山梁及經由路徑并納木扎等由阿桂軍營至¶
凱立葉之路皆係金川通連要隘賊人忽不設防官¶
軍如入無人之境且既佔據山梁從此進攻凱立葉¶
<pb:KR2c0013_WYG_095-2a>¶
由上而下其勢甚易自當迅期得手是此次所覔進¶
兵㨗徑阿桂一路既甚妥恊其明亮一路馬奈馬爾¶
邦路頗平坦亦可易於攻克較之上年攻勦功噶爾¶
拉當噶爾拉之路應不啻事半功倍惟盻尅期奏績¶
數日内即得㨗音¶
¶
　　同日豐昇額奏言查(臣)前在丹埧時詳察進兵道¶
路作固頂山勢極髙必須佔據此山之頂始能下¶
壓穆爾津岡而穆爾津岡尚有康巴逹等處由彼¶
<pb:KR2c0013_WYG_095-2b>¶
前進仍須取道於凱立葉山腰方抵勒烏圍巢穴¶
若由丹埧前進必經依噶齊逹斯噶逹拉逹等處¶
始抵凱立葉山坡嗣接阿桂來扎令(臣)進攻凱立¶
葉(臣)復宻加詢訪若由依噶齊逹斯噶行走此時¶
作固頂穆爾津岡俱有賊人據守兼之深林宻箐¶
自須在在留兵且從溝内進兵不佔地利是以定¶
於卓克采之孟拜拉發兵搶佔薩爾赤鄂羅山口¶
以期進取此路不但目下可以遄行而計程較近¶
<pb:KR2c0013_WYG_095-3a>¶
即將來糧運亦多節省(臣)仰䝉¶
¶
　　聖訓凡事皆與五岱等虚𠂻籌辦現在分隊進發㫁不¶
敢稍悞機宜奏入¶
¶
　　上嘉之¶
¶
　　同日桂林奏言(臣)前赴美諾籌辦南路夫粮㑹奏¶
後即於十二月三十日馳回章谷而明亮等於正¶
月初五日領兵移赴章谷暫駐於附近之格藏橋¶
分兵宻進所有進攻之路皆由巴旺布拉克㡳地¶
<pb:KR2c0013_WYG_095-3b>¶
方依山旋遶晝伏夜行一切供運若俟取資章谷¶
實恐緩不濟急(臣)籌酌再四惟巴旺官寨距臨卡¶
三站山勢紆迴障蔽賊人難以逺望且係適中之¶
地當經派運米一千二百石預為存貯並令臬司¶
李世傑先赴該處親身辦理俟初十日大兵已進¶
該司再將巴旺存糧趕運臨卡(臣)亦随扺大營相¶
機接應再查新添䑓站需夫不少若於内地咨調¶
實屬鞭長不及(臣)思章谷存粮二萬二千有餘¶
<pb:KR2c0013_WYG_095-4a>¶
尚非急需趕運當於打箭爐口外各站人夫内量為¶
抽調以供目前添站之需則軍行粮随一切輓¶
運均可源源接濟奏入報¶
¶
　　聞¶
¶
　　丁丑阿桂色布騰巴爾珠爾奏言(臣)等派撥官兵¶
分隊啓行之後海蘭察額森特帶領第一隊官兵¶
於初九日辰刻即已進至谷噶山梁丫口下埋伏¶
賊人並未知覺至酉刻忽見了口有賊五名向上¶
<pb:KR2c0013_WYG_095-4b>¶
行走似係哨探之人海蘭察惟恐賊人得信親帶¶
數人趕上鎗斃一人其餘竄入林而逸(臣)等思逸¶
賊必回通信其勢不可稍遲因察看谷噶山梁之¶
外又有横梁一道地名喇穆喇嘛峯巒峻險路狹¶
溝深因令海蘭察與保寧帶兵二千由此繞進又¶
令額森特普爾普帶兵三千從正面進攻(臣)色布¶
騰巴爾珠爾復派兵一千五百名令烏什哈逹帶¶
領為海蘭察等接應又派兵一千名令成徳帶領¶
<pb:KR2c0013_WYG_095-5a>¶
為額森特等接應額森特等即於初十日子刻搶¶
過了口過溝徃上攀越維時風雪大作官兵毫無¶
畏避穿林越險直前奮撃賊人雖亦放鎗抵禦因¶
官兵勇猛勢不能支且戰且走官兵節次攻撃直¶
至黎明轉戰二十餘里賊皆奔竄察看喇穆喇穆¶
髙峯横列上有大碉九座築在各峯之上中間又¶
攔以石墻其地夲有積雪是夜五更後又降大雪¶
官兵轉乗此雪霧迷漫前進直抵碉根賊人不及¶
<pb:KR2c0013_WYG_095-5b>¶
放鎗僅能抛石下撃縁碉根堅厚凍凝刨挖不入¶
而碉頂係石片葢成又有積雪抛擲火彈亦不能¶
燒恐官兵遲乆受傷因而暫撤預令滿洲吉林索¶
倫等勁兵埋伏誘令賊衆前進攻對面山腿賊寨¶
等語(臣)等查谷噶了口本與木果木功噶爾拉當¶
噶爾拉同此一帶山梁其險惡情形亦皆無異今¶
乘其不偹遄行無阻且額森特之兵已佔據色依¶
谷山海蘭察之兵已佔據登古山相距不逺聲息¶
<pb:KR2c0013_WYG_095-6a>¶
相通若竟能從此繞進則喇穆喇穆之賊固守亦¶
為無益轉不必争此險碉現在色谷登古髙峯已¶
望見宜喜山梁又望南路之克舟九寨及馬爾邦¶
等處隠隠見有煙火其登古山相對之處亦已見¶
凱立葉山梁上有兵行走軍威甚盛賊酋必先胆¶
落至官兵自谷噶溝口進至梭洛柏古即係金川¶
地方及至海蘭察所攻之地計入賊境已有一百¶
餘里惟自進谷噶溝口以來箐林深宻道路叢雜¶
<pb:KR2c0013_WYG_095-6b>¶
而賛巴拉克喇穆喇穆各處道路尤多實不無多¶
分兵力查楸砥一處運道已宻札松荗道查禮開¶
修此道一通并續調防後之川楚兵丁到日即將¶
布朗郭宗瑪爾當等處防兵内抽出二三千名併¶
為接濟攻勦之用自更得勢¶
¶
　　同日明亮奏言本月初十日丑刻(臣)明亮帶兵從¶
河北正面進攻馬奈之前地名拉綽有石卡五座¶
迤東山嘴之上起立大戰碉一座我兵遶至山半¶
<pb:KR2c0013_WYG_095-7a>¶
下壓方可獲利因即乘黒速進賊人猝不及偹被¶
戮者三名餘皆滚跌崖下死者甚多比及天明行¶
近戰碉賊人已於當路放鎗官兵冒險撲上四圍¶
困住並於正西一靣挖開石脚抛擲火彈賊人飛¶
石如雨更從挖空内放鎗死力相持官兵又從東¶
南角上用籐牌攩石其下刨開地道装入火藥地¶
雷震動碉墻齊塌賊人被壓在内從亂石中逃出¶
者二名即為我兵殺死其地窖之内尚有賊畨五¶
<pb:KR2c0013_WYG_095-7b>¶
六名用鎗抵禦我兵痛加殱戮先後死於碉内者¶
計二十七名内有紅衣賊目一名據被獲之畨婦¶
供稱此係土司二等頭人巴勒喇實僧格桑令帶¶
同三塞百姓在此看守者其時日已向西當即整¶
兵直前而富徳處統兵已截出馬奈之後遣人報¶
稱自進駱駝溝到處氷雪載道無路可尋我兵穿¶
林越箐魚貫而行相兵賊寨其大小碉房不下百¶
餘座周圍分布山之了口對修戰碉兩座山梁上¶
<pb:KR2c0013_WYG_095-8a>¶
復起木城一座以阻去路我兵自下而上賊即知¶
覺宻排鎗石拒守我兵蟻附而登先將戰碉二座¶
次第攻開乘勢搶至木城㧞柵而入賊人聚守雖¶
多因我兵鋭不可當旋即潰散計殺賊三十餘人¶
惟馬奈為金川𦂳要門户現在盡其本寨所有畨¶
衆無不出而争鬬查和隆武帶攻卡卡角之兵更¶
須深入而山逕陡削懸崖一線兵丁接踵而去賊¶
必早為防偹萬一不能得手而後路未經掃清亦¶
<pb:KR2c0013_WYG_095-8b>¶
為可慮不如迸力先攻馬奈因約㑹犄角而進亦¶
於東向山梁攻克戰碉二座兩兵㑹合軍心愈壯¶
直趨馬奈正東地名庚札翻山而過已至河下與¶
(臣)明亮一路官兵合在一處是馬奈地方前後左¶
右盡被我兵攔截對河格魯克古徳赫布所領官¶
兵乘勢並渡亦據報到攻得賊寨四十餘處至二¶
更時馬奈中山梁五碉之賊盡行奔潰其卡卡角¶
對河之木㡳亦據都司陳世庚報稱率領土兵渡¶
<pb:KR2c0013_WYG_095-9a>¶
河官兵續進攻得要隘二處藉為根基現已飛派¶
兵一千順河前徃䇿應至奎林所攻之斯第博堵¶
一路查布拉克㡳一帶河面寛濶水深勢急難以¶
修搭浮橋官兵於隐宻處自河北渡至河南俱用¶
皮船乘載於申刻遣人報稱漢土兵丁巳超上山¶
梁搶得木城二座扼其要害計此畨初次發兵於¶
一日之内各路盡能克㨗不但滿漢屯土各兵踴¶
躍争先即巴旺布拉克底兩處土兵奮勉尤力其¶
<pb:KR2c0013_WYG_095-9b>¶
領隊侍衞章京及鎮將以下等官現當連夜統兵¶
為得一歩進一歩之計其勞績所在俟與富徳㑹¶
合後再行查奏(臣)明亮親自押後督催前行現當¶
四鼓惟見沿山號火燭天以此軍威早寒賊胆當¶
鼓勵各兵急圖深入均奏入¶
¶
　　上諭内閣曰此次阿桂明亮等分路進勦同時並發於¶
一二日内乘賊不備迅克要隘山梁搶佔木城碉寨¶
賊衆望風奔潰殱戮甚多阿桂等悉心調度動恊機¶
<pb:KR2c0013_WYG_095-10a>¶
宜而領兵各員恊力進攻均能所向克㨗着先償荷¶
包以示鼓勵仍令該將軍等查明在事出力之將領¶
弁員同將軍叅賛一併交部議叙至兩路滿漢屯土¶
兵丁不避氷雪攀越山險奪寨攻碉無不争先踴躍¶
實屬出力可嘉着阿桂明亮查照伊等應得分例加¶
賞一月錢粮以示體恤¶
¶
　　(臣)等謹案西南兩路官兵同時㑹𠞰荷䝉¶
¶
　　皇上訓示以此次進兵路徑較上年之功噶爾拉當噶¶
<pb:KR2c0013_WYG_095-10b>¶
爾拉兩處事半功倍¶
¶
　　先幾神鑒不爽銖毫兹軍營報到果於一二日間西路進至¶
谷噶即佔據色依谷登古諸峯南路由河北進攻馬¶
奈克獲戰碉東過河下兩軍聲勢聨絡扼據要害¶
威稜所震魄膽已禠從此深入賊巢紅旗三㨗軍¶
行勝算早握符於殱渠埽穴之先矣¶
¶
　　同日¶
¶
　　上諭軍機大臣曰前因僧格宗為南路軍營後路曾諭¶
<pb:KR2c0013_WYG_095-11a>¶
令富勒渾駐彼防守並令注騰龍隨其辦事本日據¶
明亮阿桂等先後奏到於初十日同時分勦俱已佔¶
據險要現統勝兵深入聲勢極為壯盛賊匪驚惶之¶
胆更無暇擾我後路看來僧格宗一路此時竟可無¶
容復留大員駐扎着傳諭冨勒渾不必復赴僧格宗¶
駐守惟赴阿桂軍營後路粮站同郝碩劉秉恬等督¶
辦粮運火藥等頂毋稍貽誤¶
¶
　　同日富勒渾郝碩劉秉恬奏言將軍阿桂於初八¶
<pb:KR2c0013_WYG_095-11b>¶
日起程大兵已進數進發(臣)等飭令總理道白瀛¶
將後路抽調之夫均匀撥派毎站各帶五六百名¶
令其負米而行次第前進安設並每站發給帳房¶
三十架用資各夫棲止計自布朗郭宗以至谷噶¶
山噶梁約計八九站今於初九日背米起身毎日¶
計安兩站至十三日即可以安設齊全而各夫帶¶
運之粮亦俱可陸續到齊惟時官兵於初六日所¶
支裹帶尚有三四日存餘即將到營米石接濟兵¶
<pb:KR2c0013_WYG_095-12a>¶
糈並可以有餘恊濟凱立葉一路之不足至後路¶
自明郭宗至布朗郭宗五站存米一萬餘石(臣)等¶
現飭各營員毎日滚運三百石此外尚有日隆逹¶
木巴宗卧龍闗木坪各處長運又有喇嘛寺啇米¶
接濟運供可期充裕再查新安䑓站俱係荒僻地¶
方除阿桂派兵防範外(臣)等遵¶
¶
　　㫖於每天百名中揀出精壯者十名毎站即可得五六¶
十名以資守䕶奏入¶
¶
<pb:KR2c0013_WYG_095-12b>¶
　　上嘉之¶
¶
　　戊寅豐昇額奏言(臣)率領官兵進攻凱立葉當派¶
滿漢兵丁八百乗夜前進令其先佔逹爾扎克山¶
頂又令五岱等領兵二千繼進(臣)與書麟帶領侍¶
衛馬爾占佛倫㤗常保住普濟保等領兵一千五¶
百陸績進發初十日黎明俱扺凱立葉山根官兵¶
正欲覔路上山四面直撲賊碉而此碉在山峯之¶
上又值雪後路滑未能攀越賊畨已先知覺用鎗¶
<pb:KR2c0013_WYG_095-13a>¶
石抵禦官軍在險滑之際不能乆駐酌擬退兵忽¶
見林内有賊三百餘名潛出我兵即直前冲擊(臣)¶
亦帶兵夾攻殺賊六十餘名餘皆奔竄並據報稱¶
官兵已得逹爾扎克山梁其地尖峯亂石路徑極¶
險中隔一溝不通凱立葉現在築卡駐守(臣)與五¶
岱酌啇凱立葉即使迅難攻取亦必另覔間道以¶
圖進勦如無可通之徑則俟雪融時鼓勵官兵另¶
為籌辦(臣)經過之薩爾赤鄂羅山甚屬要隘不可¶
<pb:KR2c0013_WYG_095-13b>¶
不留兵防守况已入賊境百里之遥後路益闗𦂳¶
要随派侍衛伊逹里署總兵官逹色將後隊兵丁¶
八百留彼駐守¶
¶
　　同日明亮富徳奏言本月十一日具¶
¶
　　奏合圍馬奈以後賊人見前此被困無所逃命遂一¶
意拒守是日(臣)明亮即與富徳㑹合一處督兵逐¶
歩上攻賊勢益蹙數次抵死徃下冲壓我兵鎗箭¶
齊發堅不可動至戍刻將四山碉卡依次攻克放¶
<pb:KR2c0013_WYG_095-14a>¶
火焚燒賊人被殺及堕崖死者甚多查馬奈東北¶
環抱三峯地名絨布寨據土人禀稱此處亦係一¶
大寨落乾隆十二三年在此打仗兩年有餘未能¶
攻取(臣)等察看形勢洵屬扼要仍分上下兩路夾¶
攻鼓勵士卒務期迅取随整隊前進而賊於要口¶
列碉相望以示死拒之意(臣)䓁分兵覔路而上賊¶
人鎗石交加互為救應相持至十二日午後賊勢¶
稍懈我兵合力並進或用火攻或用圍殺所有寨¶
<pb:KR2c0013_WYG_095-14b>¶
落四十一處俱立時殘破其附近庚額特正南之¶
托寨由(臣)明亮乘勢攻取附近絨布正北之沃什¶
山摩格寨孟格哩格穆爾徳宗由(臣)富徳與和隆¶
武乘勢攻取目下仍即統兵分山前山後兩路而¶
進至奎林處前已攻得木城二座亦於本日報稱¶
所佔山梁直踞克舟九寨之巔現在設法先壓斯¶
第博堵俟再有㨗音另行具奏均奏入¶
¶
　　上諭軍機大臣曰據明亮等奏全行攻克馬奈並奪取¶
<pb:KR2c0013_WYG_095-15a>¶
絨布寨其距馬爾邦諒應不逺而奎林所佔山梁直¶
距克舟九寨之巔若能由上壓下攻之當易為力現¶
在將弁兵丁俱各奮勇前進甚属可嘉惟益勉速成¶
大功用膺茂賞同日又據豐昇額奏官兵至凱立葉¶
山根即有賊人知覺用鎗抵禦官軍不能乆駐其已¶
得之逹爾扎克山梁路徑極險不通凱立葉現在築¶
卡駐守等語看來凱立葉一格碉踞山巔克之匪易¶
原議必由此路並攻者因其與谷噶相近藉以牽綴¶
<pb:KR2c0013_WYG_095-15b>¶
賊勢今阿桂現於谷噶攻進若再能深入進至勒烏¶
圍則凱立葉之碉自可不攻自攻豐昇額切勿急於¶
進取或致稍有挫悮况官兵於進勦之處若遇連勝¶
則勇氣百倍設見有損傷之事即不免心動氣沮豐¶
昇額等只可嚴𦂳攻圍㫁不可不察利害妄令輕進¶
¶
　　同日¶
¶
　　上諭軍機大臣曰昨已降㫖令楚省續調滿漢兵二千¶
名速赴布朗郭宗一帶聴阿桂調用今阿桂現已攻¶
<pb:KR2c0013_WYG_095-16a>¶
克谷噶乘勝罙入若得此項楚兵接濟聲勢自益壯¶
盛着再傳諭文綬如楚兵已經到省或已過省即速¶
催䟎兼程前進尅日到阿桂軍營¶
¶
　　己邜舒常奏言(臣)查逹爾圖賊畨死守日乆未經¶
攻克今各路進兵或賊畨抽住他處此間即可得¶
手或賊畨照常聚集一經進攻更不敢分徃别路¶
亦可収牽綴之益随調日旁健兵三百名合之宜¶
喜兵一千二百名分為五隊令馬彪等攻逹爾圖¶
<pb:KR2c0013_WYG_095-16b>¶
頭碉二碉侍衛進財保等攻三四兩碉俱於初十¶
日丑刻進發攀援箐林潛行而上相近碉畨望見¶
鎗砲齊施(臣)督令官兵直至濠邉而賊畨鎗石愈¶
宻我兵接仗良乆已有損傷因令挨次収撤至十¶
二日子刻又派綽斯甲布土兵分發進攻随據領¶
兵之土舎綽爾甲木燦稟稱山隂積雪凍氷随上¶
随跌不能前進山南之兵甫至半山即被鎗石打¶
回實難攻上只可另尋路徑再行出力(臣)思此次¶
<pb:KR2c0013_WYG_095-17a>¶
土兵覔路進攻出自伊等誠心細察情形實因遇¶
雪路滑難以前進現在大兵並舉伊等若聞他路¶
得手自必倍加踴躍奏入¶
¶
　　上諭軍機大臣曰官兵留駐宜喜原為牽綴賊埶之用¶
此次未能攻進本無闗係即豐昇額攻勦之凱立葉¶
原為帮助谷噶作犄角並進之勢今谷噶既已得間¶
而入則凱立葉之未能攻克亦無闗𦂳要惟阿桂所¶
進之谷噶丫口其梁與功噶爾拉不逺恐賊見阿¶
<pb:KR2c0013_WYG_095-17b>¶
桂軍威壯盛其力難於明拒或由功噶爾拉山梁循¶
脉潛來暗截後路或仍由功噶爾拉木果木等處出¶
而滋擾䑓站則所繋甚大不可不留心防範不知阿¶
桂曽籌畫及此留兵防守否倘若此時豐昇額已自¶
凱立葉統兵前進固属甚善否則留兵少許在彼綴¶
賊不令其抽住谷噶豐昇額率兵數千徑赴功噶了¶
口防駐遇有潛出之賊痛加殱戮自無從施其詭狡¶
伎倆而阿桂一路得此聲援於進攻更為有益¶
<pb:KR2c0013_WYG_095-18a>¶
¶
¶
¶
¶
¶
¶
¶
¶
<pb:KR2c0013_WYG_095-18b>¶
¶
¶
¶
¶
¶
¶
¶
　　平定兩金川方畧卷八十七¶
¶
