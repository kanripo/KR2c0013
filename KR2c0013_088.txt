# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.942862
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 88
<pb:KR2c0013_WYG_088-1a>¶
　　欽定四庫全書¶
¶
　　平定兩金川方畧卷八十¶
¶
　　十一月丁卯阿桂色布騰巴爾珠爾奏言(臣)等於¶
十月二十七日子刻𣲖海蘭察常青等帶兵八千¶
餘名由逹木巴宗北山取道前攻斯達克拉阿噶¶
爾布里碩藏噶爾三處以壓别斯滿其北山一路¶
𣲖富興烏什哈逹等帶兵三千餘名前徃攻搶木¶
拉斯底普爾瑪美美卡等處其南山一路𣲖成徳¶
<pb:KR2c0013_WYG_088-1b>¶
等帶兵四千餘名從上繞進壓取阿喀木雅此兩¶
路官兵均於二十九日子刻潜進至(臣)等中路内¶
復分兩路𣲖額森特等帶兵一千名由資哩之北¶
山根進攻海禄納木札等帶兵一千名由資哩之¶
南山下進攻亦均於二十九日子刻潜進潜密遄¶
進(臣)阿桂色布騰巴爾珠爾積福福康安福珠履¶
帶兵分頭接應查資哩山下有橋一座為兵行徃¶
來要路賊畨築卡拒守寅刻額森特等督兵進攻¶
<pb:KR2c0013_WYG_088-2a>¶
賊畨放鎗抵禦將近橋卡賊益盡力拒守我兵奮¶
勇衝撲賊不能支四㪚奔潰官兵追殺過半即將¶
橋梁奪佔其北山下路富興等趂額森特奪橋之¶
際帶兵上山分佑木底斯底以及普爾瑪等處而¶
海禄亦帶兵由南山徃攻阿喀木雅東溝之碉額¶
森特既得橋座即帶兵前徃合攻而是時成徳繞¶
從南山而下亦壓至阿喀木雅東溝三路官兵㑹¶
合奮攻該處碉座本属堅大又在山厓之上極為¶
<pb:KR2c0013_WYG_088-2b>¶
陡險賊畨拒守甚力官兵不顧鎗石進撲數次賊¶
於碉内鎗石交下攻至亥刻賊見勢難抵禦乘夜¶
出碉逃竄官兵追赶下坡鎗箭齊發殱斃甚多是¶
日富興烏什哈逹等帶兵上至普爾瑪地方督率¶
侍衛將弁等分佔美美卡東瑪色爾渠等處均經¶
攻克亦有殺獲其海蘭察等北山之兵於二十九¶
日申酋間分為二路進攻將斯逹克拉阿噶爾布¶
里碩藏噶爾山梁同時攻克佑據而色布色爾之¶
<pb:KR2c0013_WYG_088-3a>¶
賊見勢已孤望風驚潰該處係在别斯滿之巔下¶
壓極為得勢據報現在迅速籌辦是夜南山額森¶
特海禄等隊内官兵因鏖戰一日夜暫令歇息至¶
三十日五更進攻阿喀木雅山上大碉官兵四靣¶
奮撲攀附而上賊畨駭竄旋將山梁一帶碉卡全¶
行攻克額森特等乘勝直取木䦨埧賊俱奔潰隨¶
即督兵直攻鄂克什官寨賊見我兵勇銳異常一¶
靣放鎗迎敵一靣四散竄逃殺戮甚多拏獲活口¶
<pb:KR2c0013_WYG_088-3b>¶
二名𣲖兵將官寨據住其各處奔竄賊畨均遁入¶
路頂宗聚首(臣)等統率官兵乗此銳氣現在督令¶
力攻以期即克(臣)等查此一路内如阿喀木雅美¶
美卡木䦨埧形勢均為絶險上年攻打至五六月¶
之久始行克取今此數月均有賊畨拒守且已早¶
為預備乃於兩日之間盡行克復此皆仰荷¶
¶
　　皇上調撥滿洲勁旅暨各省精兵¶
¶
　　指示機宜分頭並舉俾賊酋左支右絀首尾不顧是以¶
<pb:KR2c0013_WYG_088-4a>¶
迅速摧破此次各隊官兵不獨滿兵奮勇絶倫即¶
新到緑營官兵均倍常出力而舊兵亦奮勉争先¶
(臣)等欣仗¶
¶
　　威福自可乗勝直入¶
¶
　　同日明亮奏言竊(臣)等謹遵¶
¶
　　欽定吉期西南兩路㑹同進勦兹於二十五日富徳奎¶
林等所帶官兵均從黒龍溝先後進發至二十九¶
日子刻三寳所帶兵練亦齊抵沿河山下相次前¶
<pb:KR2c0013_WYG_088-4b>¶
進賊畨施放鎗石不絶(臣)在河北思紐所帶三路¶
官兵亦令分頭並進攻取得里並山梁碉卡賊畨¶
漸聚漸多皆於兩靣山險要之處竭力死守(臣)候¶
至夜半督率各兵分路潜往猝然攀躡而上乗其¶
倉皇失據時即將得里碉寨全行攻奪正當督兵¶
前進而富徳已攻得喇嘛寺日寨繞出得里之前¶
兩軍同時㑹合勇氣倍加一路追殺直至策爾丹¶
色木該處賊畨旋即潰竄其得里最高山頂賊碉¶
<pb:KR2c0013_WYG_088-5a>¶
當日亦為奎林攻獲至三寳等往攻得甲布之兵¶
原令牽綴為河北聲援使賊人不能隔河放鎗維¶
時望見河北克㨗無不覔路而登漸至山半勢亦¶
不能再退當即併力直前爭自殺賊(臣)又添𣲖舒¶
景安帶兵合力賊畨不能抵禦盡棄碉卡而逃統¶
計河南之得甲布河北之喇嘛寺得里兩靣山梁¶
日寨策爾丹色木盡行攻克現當潰敗逃散之餘¶
(臣)飛調夫糧接濟並將所得要隘𣲖兵防範鼓勵¶
<pb:KR2c0013_WYG_088-5b>¶
官兵連夜前行即期埽穴奏入¶
¶
　　上諭内閣曰阿桂明亮奏稱西南兩路官兵均於十月¶
二十七八九等日分路進勦西路已盡克資哩南北¶
山梁美美卡木䦨埧並収復鄂克什官寨南路已克¶
得甲布喇嘛寺得里兩靣山梁及日寨策爾丹色木¶
且現在鼓勵官兵乗勝前進等語収復小金川其勢¶
較易朕已久經料及但此次甫經進兵數日之間即¶
連得賊酋險要碉卡殺賊甚衆覽奏深為嘉恱皆將¶
<pb:KR2c0013_WYG_088-6a>¶
軍叅贊調度董率有方西路領隊大臣額森特於攻¶
勦資哩木䦨埧時較衆倍加奮勉南路之領隊大臣¶
奎林攻克得里賊碉亦甚勇銳均着交部議叙其在¶
事出力之將領弁兵並着阿桂明亮等查明咨部一¶
併議叙其中有勇勉超羣者查明専摺奏聞候朕量¶
加優奬¶
¶
　　上又諭軍機大臣曰據阿桂明亮等奏到兩路同時進¶
勦連克賊酋碉卡阿桂已抵路頂宗明亮已過策爾¶
<pb:KR2c0013_WYG_088-6b>¶
丹色木距美諾均不逺自可即望㨗音此次進兵以¶
來兩日之間連得賊酋險要碉卡如摧枯拉朽固由¶
添𣲖滿洲勁旅勇徃直前緑營兵亦皆效法知勉是¶
以所向克㨗但究覺得之太易恐賊酋暗藏詭計或¶
讓我兵直進在後抄截不可不防在官兵現俱乗勝¶
而進自當鼓其銳氣使益奮勇成功所謂兵貴先聲¶
亦董勸將士之道至帶兵之將軍叅賛領隊等遇事¶
當倍加慎重不可因連次得勝稍存得意自滿之心¶
<pb:KR2c0013_WYG_088-7a>¶
滿招損謙受益古訓昭垂將軍等各宜深體此意凡¶
進兵後路加意嚴防慎之又慎方為妥善就現在情¶
形而論官兵乗勝深入實有席捲之勢其於克復美¶
諾布朗郭宗等處自非難事即克日集勲亦不足言¶
喜惟能將莎羅奔岡逹克丹巴沃襍爾及七圖安都¶
爾等一併設法擒獲朕方喜慰葢岡逹克丹巴沃襍¶
爾乃索諾木所恃主謀得力之人而七圖安都爾向¶
為僧格桑管事一切狡惡可惡之處皆彼黨助此三¶
<pb:KR2c0013_WYG_088-7b>¶
人㫁不可輕宥即或岡逹克丹巴沃襍爾二人未必¶
果在美諾或聞官兵勢盛仍復竄回皆不可定而七¶
圖安都爾為小金川舊賊目自必在美諾等處率衆¶
拒守阿桂明亮等均當一體留心若能將賊酋賊目¶
等拏獲即速𣲖妥幹之員解京嚴審辦理所有將軍¶
等此次統兵調度有方深為嘉慰阿桂明亮着各賞¶
大荷包一對小荷包四個色布騰巴爾珠爾富徳各¶
賞大荷包一對小荷包三個海蘭察常青奎林各賞¶
<pb:KR2c0013_WYG_088-8a>¶
小荷包三個普爾普烏什哈逹額森特特成額海禄¶
富興三寳舒景安各賞小荷包二個以示奬勵至豐¶
昇額等一路雖係牽綴之兵其進兵以後情形若何¶
亦着迅即具奏¶
¶
　　(臣)等謹按行軍之要貴乎先事預之故聖人言¶
好謀而成兵法言多算制勝我¶
¶
　　皇上於此次進兵之先調集滿洲勁旅并各省精兵¶
指示機宜纎悉備盡(臣)阿桂等謹遵¶
¶
<pb:KR2c0013_WYG_088-8b>¶
　　欽定吉期董率西南兩路官軍同時奮勦於三日内西¶
路則盡克資哩美美卡木闌埧等處並收復鄂¶
克官寨南路則攻克得甲布喇嘛寺得里山梁¶
及日寨策爾丹色木等處攻堅奪隘賊衆無不¶
披靡凡爾時克敵情形皆於月前¶
¶
　　廟算先經籌及是以奉¶
¶
　　命掃殄所向克㨗乃¶
¶
　　聖諭又慮將領等稍存得意¶
¶
<pb:KR2c0013_WYG_088-9a>¶
　　諄諄訓誡以滿招損謙受益遇事倍加慎重此利用行¶
師鳴謙所以貞吉而¶
¶
　　聖人臨事戒懼先後同符也¶
¶
　　同日富勒渾王進㤗奏言竊(臣)富勒渾從桃闗起¶
程二十五日已到日隆軍營稽查糧米軍火各項¶
已俱充足所需灰麵亦足敷用將軍阿桂現統官¶
兵分為三路進勦查三路中惟北梁一路程站較¶
逺官兵深入褁帶之外接濟糧運軍火各事宜及¶
<pb:KR2c0013_WYG_088-9b>¶
早籌畫亦經白瀛將附近各站人夫抽撥備用均¶
可不致貽悮(臣)富勒渾與(臣)王進㤗將日隆等處¶
要隘均撥兵弁防守惟逹木巴宗距日隆雖只五¶
六十里與賊境相通處甚多且為存貯軍糧後路¶
廵防尤貴嚴密(臣)等查有前𣲖卧龍闗以内䕶守¶
糧臺之民壯一百五十餘名現在大兵雲集卧龍¶
闗一帶係附近口内地方毋令多兵防駐擬將此¶
項壯兵調至日隆協同兵弁䕶守(臣)王進㤗暫駐¶
<pb:KR2c0013_WYG_088-10a>¶
日隆稽查彈壓(臣)富勒渾即赴逹木巴宗相機籌¶
應奏入¶
¶
　　上嘉之¶
¶
　　同日阿桂富勒渾奏言(臣)等前奉¶
¶
　　諭㫖令桂林馳驛前徃四川軍營辦理運糧諸務兹桂¶
林於十月二十七日來抵軍營(臣)等查鄂克什一¶
路現有(臣)富勒渾同按察司郝碩及劉秉恬等督¶
率糧員隨時籌辦自可不憂貽悮其綽斯甲布一¶
<pb:KR2c0013_WYG_088-10b>¶
路糧儲尚為充裕近復奉¶
¶
　　㫖𣲖布政使顔希深隨同鄂寳辦理亦可源源接續惟¶
南路站長夫少只有按察使李世傑一人不無顧¶
此失彼而(臣)富勒渾與鄂寳相離窵逺時有鞭長¶
不及之患查桂林前在南路統兵此一帶道路情¶
形最為諳習若令桂林率同李世傑専辦南路軍¶
糧而令鄂寳専辦綽斯甲布丹埧軍儲更為得力¶
奏入報¶
¶
<pb:KR2c0013_WYG_088-11a>¶
　　聞¶
¶
　　己巳阿桂色布騰巴爾珠爾奏言(臣)等自十月二¶
十九日發兵即由資哩攻至鄂克什所有南北兩¶
山碉卡全行克獲十一月初一日大兵已進抵路¶
頂宗但路頂宗一處峯形陡峻三靣懸崖峭壁僅¶
有沿溪一綫細路螺旋而上陡逕滑沙徃徃不能¶
駐足地形實為險絶且資哩南北兩山等處擊敗¶
賊衆盡皆聚積於此悉力固守並且用砲抵敵以¶
<pb:KR2c0013_WYG_088-11b>¶
逞螳臂之計若照常攻打不免多需時日自當于¶
醜徒喪膽之時一鼔而登勢更易於摧敗因令額¶
森特等帶兵由路頂宗遶過南山從上下壓納木¶
札等帶兵由正路進攻海禄等帶兵由山腿向山¶
仰攻乗夜潜𣲖官兵毫無影響至初二日子刻侍¶
衛將弁等督同滿漢屯土等兵於至險至峭之地¶
一齊攀越頂趾相接騰凌直上賊畨尚無知者經¶
官兵攀牆躍入突然奮殺賊畨放鎗不及均用亂¶
<pb:KR2c0013_WYG_088-12a>¶
石抛打我兵合力進射斃賊三十餘人滚厓跌死¶
者甚衆其餘四㪚竄迯奪獲砲位烏鎗長矛腰刀¶
等物甚多當將路頂宗佔據至海蘭察在色布色¶
爾等處亦將所帶之兵分為三路於初一日下山¶
衝壓旋將别斯滿大小各寨十餘處全行攻獲普¶
爾普帶兵由别斯滿東南下壓山梁碉卡富興等¶
所帶之兵於初一日由班東仰攻兠烏之靠南山¶
峯該處山勢險陡賊人早有提防奮力進攻未能¶
<pb:KR2c0013_WYG_088-12b>¶
得手初二日黎明復督官兵進撲賊衆已過兠烏¶
而西海蘭察之兵亦上兠烏山梁聲勢甚大靠南¶
山峯之賊旋行奔㪚富興等即合力往壓帛噶爾¶
角克等寨其額森特等一克路頂宗即督兵直攻¶
明郭宗賊見木波帛噶爾角克一帶已有官兵分¶
布勢難支禦分頭竄逸官兵追赶亦有殺死者即¶
將碉寨搶拈者搜獲寨内所藏糧米甚多惟是官¶
兵自二十九日以來五畫五夜追赶截殺分頭搶¶
<pb:KR2c0013_WYG_088-13a>¶
佔碉寨又所得各處及隘口地方均須留兵駐守¶
比至攻克明郭宗所存不過二千餘人(臣)等酌調¶
官兵添助聲勢即令鄂森特等由南山梁上進取¶
美諾海禄等由明郭宗下路合攻額森特等比至¶
南山梁上時巳昏黒遂先分兵截取美諾喇嘛寺¶
佔據形勢畧齊兵力即攻撲美諾官寨而海禄之¶
兵又從下路繞至賊衆驚惶乗夜犇竄官兵一靣¶
赶殺一靣入據官寨共搶獲大砲四尊劈山砲八¶
<pb:KR2c0013_WYG_088-13b>¶
尊米糧一百餘石詢據來投畨人供稱七圖安都¶
爾見大兵已上山梁留兵看守美諾隻身迯去不¶
知現往何處等語(臣)等遣人飛探南路官兵尚無¶
信息隨復𣲖兵往接至海蘭察處本有兵八千名¶
又有富興等帶兵二千餘名從帛噶爾角克碉接續攻¶
勦底木逹布朗郭宗等處亦必勢如破竹此時金¶
川賊酋兄弟聞之必深震慴而各土司亦可堅其¶
助順之志¶
¶
<pb:KR2c0013_WYG_088-14a>¶
　　同日豐昇額舒常奏言(臣)欽奉¶
¶
　　諭㫖於本月二十九日進兵(臣)等悉心相度宜喜日旁¶
之間山名沙埧離爾圖山止隔一溝此山梁以上¶
亦有賊人碉卡若出其不意突然進撲可望得手¶
當𣲖領隊五岱等侍衛分隊前進二十八日黎明¶
五岱等帶兵直上沙埧山巔徑抵賊碉之下賊畨¶
驚覺放鎗擲石而兵丁奮勇争先賊畨驚潰分逃¶
官兵攻克碉卡各一座此外尚有數處碉卡賊人¶
<pb:KR2c0013_WYG_088-14b>¶
在内放鎗抵禦(臣)等細㸔情形其地樹木叢密道¶
路窄狹離宜喜軍營甚逺且此處無從取水非可¶
久留隨將所得碉卡折毁撤回行至十餘里間忽¶
有賊二百餘從樹林中突出衝截經副都統書麟¶
等督率滿洲官兵鎗箭齊發殺賊多人餘皆四㪚¶
奔竄此次官員兵丁俱各奮勉而綽斯甲布人等¶
比工噶諾爾布在時倍為勇往(臣)等惟期進克要¶
隘以揚我武均奏入¶
¶
<pb:KR2c0013_WYG_088-15a>¶
　　上諭内閣曰阿桂等奏到初一二等日連克路頂宗明郭¶
宗等處現已克復美諾並収到别思滿兠烏帛噶爾¶
各克碉各情形収復小金川之昜朕原早已料及苐¶
官兵等能於一二日内連次克復美諾等處勦殺多¶
人並搶獲砲位米糧寔属迅速所有將軍阿桂恭賛¶
色布騰巴爾珠爾俱着交部議叙其在事之將弁兵¶
丁等均属出力奮勉並著阿桂等查明咨部議叙如¶
有超衆奮勇者即行具摺奏聞侯朕另降諭㫖又據¶
<pb:KR2c0013_WYG_088-15b>¶
豐昇額等奏從宜喜覔路攻奪沙埧山梁碉卡殺賊¶
奪械等語宜喜一路此原係牽綴賊勢于今官兵等¶
同日進攻即能克碉殺賊亦属出力豐昇額等及在¶
事將弁兵丁等俱著一併交部議叙¶
¶
　　上又諭内閣曰此次進兵攻取美諾等處副都統額森¶
特督兵勇徃甚属可嘉著加恩特授䕶軍統領又署¶
總兵海禄攻勦明郭宗奮勉出力着加恩寔授固原¶
鎮總兵以示奬勵¶
¶
<pb:KR2c0013_WYG_088-16a>¶
　　上諭軍機大臣曰阿桂等奏連克路頂宗明郭宗等處¶
現已克復美諾業經降㫖交部議叙并諭將攻勦路¶
頂宗明郭宗直上官兵從優議叙其何人首先躍入¶
賊碉亦令查明具奏候朕另降諭㫖至官兵自進攻¶
以來僅五晝夜即克復美諾處可謂迅速矣但據奏¶
七圖安都爾於官兵甫扺明郭宗即行迯竄不知所¶
往等語七圖安都爾為僧格桑用事頭人所有小金¶
川狡謀惡計多出於彼實為可恨自今揣力不能支¶
<pb:KR2c0013_WYG_088-16b>¶
又不肯束手就縳自必仍迯往金川恐未能及時追¶
獲看來岡逹克丹巴沃襍爾料我必不歇手自然進¶
兵攻勦遂將美諾等處交付七圖安都爾二人先回¶
金川今七圖安都爾又復竄去可惜失一好機㑹是¶
以雖聞㨗奏不能慰懷也惟是此次進攻因添有滿¶
洲勁旅士氣奮興軍威大振所向克㨗以此先聲足¶
令賊衆聞而膽落稍為可恃今阿桂已差人往南路¶
通知明亮等㑹兵想克復美諾之後僧格宗一帶賊¶
<pb:KR2c0013_WYG_088-17a>¶
人必皆望風潰去明亮等自更昜於直進其㡳木逹¶
布朗郭宗等處亦無難即時収復阿桂當一靣酌量¶
小金川善後事宜及𣲖兵防禦後路糧臺諸務交富¶
勒渾王進㤗妥為經理阿桂明亮即一靣帶兵分路¶
攻勦金川乗將士新勝銳氣鼔勇直前且當賊人未¶
及守拒之時攻其無備成功更為利便阿桂等當努¶
力為之佇聴㨗音但於何路進攻較妥阿桂尚未籌¶
定朕意美卧溝一路為兩金川要隘賊酋未必於此¶
<pb:KR2c0013_WYG_088-17b>¶
堵截或可從此而進使之猝不及防又今年夏間賊¶
至木果木軍營後路滋擾並非自昔嶺一靣而來其¶
由金川潜出之路即可為我兵密進之路亦賊所不¶
能預備者若用此兩路兼進較之當噶爾拉等舊路¶
尤為妥速著傳諭阿桂將是否可行之處即速妥酌¶
奏聞又豐昇額等攻得沙壩山梁賊碉一處因難於¶
駐守隨即撤回宜喜一路究難深入豐昇額等在彼¶
尚未知小金川㨗報今阿桂已將美諾等處全行克¶
<pb:KR2c0013_WYG_088-18a>¶
復即當進兵攻勦金川自必寄扎約㑹並進豐昇額¶
此時當遵前㫖率同書麟五岱彰靄等帶領官兵馳¶
往丹埧相機攻勦其宜喜一路留舒常在彼並賫賞¶
阿桂色布騰巴爾珠爾額森特海禄成徳等御用黒¶
狐冠各一項俟其到時祇領並聞卾克什等處之便¶
御製紀事詩一章書賜阿桂亦隨報發徃並賞豐昇¶
額舒常小荷包各四個書麟馬彪五岱彰靄伍爾圖¶
納遜小荷包各二個將此傳諭知之¶
¶
<pb:KR2c0013_WYG_088-18b>¶
　　同日郝碩劉秉恬奏言竊(臣)等前因我兵分路掩¶
襲賊巢惟北山梁道路較逺(臣)等督率糧員業於¶
初一日運過米一百石本日又運米一百十餘石¶
以兵數核計糧數並扣算道路之逺近背夫徃返¶
約須幾日陸續運送諒不致有缺乏至中路之兵¶
現由卾克什前進日内即可攻克路頂宗長驅直¶
入軍糧軍火均關𦂳要急須添站安夫(臣)等因現¶
有之夫尚不敷用若候内地僱到必致悮事業已¶
<pb:KR2c0013_WYG_088-19a>¶
耑差前往鄧生隆拉岩洞卧龍闗等站先及早抽¶
調夫二百名以資急須(臣)等仍不時往返催查赶¶
𦂳辦理奏入報¶
¶
　　聞¶
¶
　　同日郝碩劉秉恬又奏言竊照大兵攻得路頂宗¶
明郭宗並克復美諾其海蘭察等已由北山梁直¶
抵帛噶爾角克碉我兵乗勝直前行走迅速軍糧¶
尤宜赶𦂳辦理查逹木巴宗現存米一萬餘石該¶
<pb:KR2c0013_WYG_088-19b>¶
處距美諾約有百餘里按照道路逺近運糧章程¶
中間應安三站(臣)與督(臣)富勒渾等抽調之夫俟¶
一二日内到齊應即照舊安設以資滚運現在未¶
安站時先於逹木巴宗多撥人夫並僱覔貿易人¶
等赶運美諾其日隆逹木巴宗兩處運到啇米亦¶
按站給與價值令其一體運至以濟軍中之食至¶
海蘭察等所帶官兵糧運前此尚須取道普爾瑪¶
山梁今美諾等處業經攻克而海蘭察等之兵已¶
<pb:KR2c0013_WYG_088-20a>¶
抵帛噶爾角克碉沿途既無阻隔此路官兵之糧¶
即由明郭宗美諾運徃較為平坦近便¶
¶
　　同日富勒渾奏言將軍阿桂克復美諾移營前往¶
策應(臣)查大兵分路進勦乗勝長驅接濟糧運尤¶
為𦂳急(臣)隨飛飭逹木巴宗站員𣲖撥夫役先行¶
背米七八百石専差管押分頭赶送中路及南北¶
兩山梁以濟急需現在仍源源接運均可不致遲¶
悮至美諾既經収復必須安設糧臺(臣)現督同徤¶
<pb:KR2c0013_WYG_088-20b>¶
昌道白瀛調𣲖站員分撥夫役挨次安為妥設務¶
使大兵攻克一處糧臺即接續一處一切軍需各¶
項俱得轉輸迅速均奏入¶
¶
　　上諭軍機大臣曰郝碩等奏糧運情形自應如此辦理¶
但此次安設糧臺必須毎站撥兵䕶守嚴密廵防並¶
應多添䕶糧夫役小心逓運不宜僅委之背糧人夫¶
以致稍有疎虞其應如何酌𣲖兵夫䕶送之處著郝¶
碩劉秉恬留心妥辦並著阿桂富勒渾將應𣲖兵夫¶
<pb:KR2c0013_WYG_088-21a>¶
事宜籌酌辦理至現在収復美諾帛噶爾角克等處¶
官兵聲勢壯盛賊畨諒不敢潜出滋擾苐兵行貴於¶
乗勝直進而各處可通金川路逕甚多則後路最闗¶
𦂳要屢諭富勒渾王進㤗二人帶兵駐守此事即係¶
該督提等専責其一應防守事業總須與阿桂隨時¶
聲息相通嚴密防範不可稍存大意再富勒渾奏兵¶
進糧隨軍需迅速轉運一摺所辦甚好即著妥為經¶
理所有各處䕶糧防後等要務富勒渾務宜督率妥¶
<pb:KR2c0013_WYG_088-21b>¶
辦¶
¶
¶
¶
¶
¶
¶
　　平定兩金川方畧卷八十¶
¶
