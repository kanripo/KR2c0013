# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.416155
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 19
<pb:KR2c0013_WYG_019-1a>¶
　　欽定四庫全書¶
¶
　　平定兩金川方畧卷十一¶
¶
　　十一月庚申¶
¶
　　上諭軍機大臣曰現在進𠞰小金川總以速擒逆酋為¶
最要葢僧格桑之敢於抗拒恃與索諾木狼狽為奸¶
若僧格桑就擒不但小金川可以永除後患即索諾¶
木亦必聞風畏懼其事更易於完結設或僧格桑見¶
我兵勢盛自度力不能支逃入金川藏匿自不得不¶
<pb:KR2c0013_WYG_019-1b>¶
向其勒索若金川即將逆酋獻出並將所佔之革布¶
什咱退還原可置之不究倘索諾木頑梗負固敢與¶
小金川黨惡抗不擒獻其勢斷難歇手小金川乃内¶
地土司豈容其抗命逋誅即金川亦曽受土司印信¶
非如從前阿睦爾撒納舍楞之逃入俄羅斯可比若¶
竟釋而弗問何以震懾畨衆綏靖邉陲朕非喜於用¶
兵乃温福等在軍機處所深知者且現在西北諸部¶
蒙古囘人盡為臣僕幅&KR0695;既廣豈肯於蕞爾蠻陬復¶
<pb:KR2c0013_WYG_019-2a>¶
輕黷武苐萬一兩金川勾結竄匿稽誅則金川即屬¶
叛黨勢不得不移兵申討又豈可因其地險畏難中¶
止乎昨據阿爾泰奏有宋元俊探知小金川差人求¶
金川發兵阻截大兵糧道經宋元俊譯諭索諾木不¶
敢帮助小金川之語雖不足信但其外貌尚不敢顯¶
然抗違温福等當酌量機宜或有應檄諭索諾木不¶
使結連滋蔓之處不妨令宋元俊設法開誠曉諭俾¶
其遵奉教約但須察索諾木果出誠心方可宥其已¶
<pb:KR2c0013_WYG_019-2b>¶
徃倘或賊情詭詐暫時面從為緩兵之計則斷不宜¶
于輕許葢兩金川之敢於抗違實由阿爾泰等連年¶
姑息因循致逆酋毫無忌憚即前次辦理金川之事¶
亦不過將就完局未能大示創懲而索諾木僧格桑¶
又皆頑稚無知不能如郎卡之畏威知罪自不可不¶
加之整飭若復如當年辦理金川之曲示包容或我¶
兵甫退賊衆復屯無論往來𠞰擊徒涉煩勞且復成¶
何事體至所云小金川欲求金川發兵阻扼大兵歸¶
<pb:KR2c0013_WYG_019-3a>¶
路之處諒不至如勒烏圍噶拉依之險賊能來我亦¶
能徃當於何路派兵直入或可直搗賊巢易於攻取¶
溫福等應留心措置以收扼要之益再山川形勢乃¶
行軍先務前諭阿爾泰等繪圖呈進已經兩月有餘¶
尚未奏到温福桂林務即速為辦妥進呈庶可悉其¶
地理至將來若尚須征剿金川則現兵續調者恐不¶
敷用温福等如亟須添兵備用速行奏請選派京兵¶
前徃既已用兵即不當惜費朕於軍旅大事從不少¶
<pb:KR2c0013_WYG_019-3b>¶
靳况兵多而速於成功較之兵少而老師糜餉其相¶
去更不可同日語也今阿爾泰已經罷斥此事専屬¶
之温福桂林伊二人當實心任事勉力為之尅期奏¶
績以副恩眷¶
¶
　　同日¶
¶
　　上又諭軍機大臣曰前董天弼奏十月二十四日已攻¶
得甲金達山梁並得牛厰等處可以直取逺木巴宗¶
據稱其地去美諾不逺何至多延時日而鄂克什土¶
<pb:KR2c0013_WYG_019-4a>¶
司之弟又從達木巴宗逸出禀俟援兵一到即内外¶
夾攻施功尤易因何復有阻滯不即趨赴達木巴宗¶
殊不可解著傳諭董天弼即將現在攻𠞰情形若何¶
迅速覆奏仍一面督率兵衆奮勇進攻如其直搗賊¶
巣擒渠定地自當量功優叙若稍有觀望畏阻其取¶
罪亦不小昨因阿爾泰因循玩悞已降㫖革退留於¶
軍營効力董天弼前亦屢經貽悞罪無可辭朕曲為¶
寛宥特以伊現在帶兵尚屬稍知出力姑暫緩其處¶
<pb:KR2c0013_WYG_019-4b>¶
分以勵後效董天弼身係武臣若稍有違悮即當以¶
軍法從事不能如阿爾泰之僅予罷斥也¶
¶
　　辛酉温福奏言(臣)欽奉¶
¶
　　諭㫖查阿爾泰處帶兵八千餘名由章谷進𠞰該處雖¶
距小金川賊巢紆逺然係兩金川接壤之地既可¶
攻撃小金川更可使金川心懐顧忌不敢顯然助¶
惡是此路官兵亦不可少惟是約咱攻圍經月未¶
能進取情形(臣)實未能深悉其提督董天弼于十¶
<pb:KR2c0013_WYG_019-5a>¶
月二十四日率兵徃甲金達攻打二十七日佔據¶
牛厰十一月初一日甲金達山賊人棄碉遁去官¶
兵現距達木巴宗四十餘里(臣)昨又聞該提督于¶
十一月初七日分兵兩路攻奪賊人所建木城未¶
及佔據山梁被賊衝下官兵受傷及迷失者甚多¶
且有遺失鎗砲之事(臣)現在飛札查明再行確核¶
具¶
¶
　　奏至總兵福昌雖報稱進至鄧仍其實距山神溝僅¶
<pb:KR2c0013_WYG_019-5b>¶
數十里不過虗詞塞責今營内現存兵一千七百¶
餘名經連次挫衂之後兵氣頽懦已極且董天弼¶
前往木坪之時凡有將就可用者俱行挑徃所存¶
者多係受傷患病之人是該鎮福昌前次之進征¶
失挫及後此之株守無能並於一切行軍要務漫¶
無措置實屬咎無可諉而以目下情事而論兵力¶
如此疲弱又當山路陡險氷雪凝結之時該鎮之¶
不能速行進取亦屬實情(臣)以此地所留將備非¶
<pb:KR2c0013_WYG_019-6a>¶
衰老患病即庸懦無能一時不得領兵之人是以¶
暫令該鎮管領原兵以觀後效仍隨時密為存記¶
俟將來核定奏明請¶
¶
　　㫖查福昌處所存之兵既不足恃惟截留川北鎮兵三¶
百名重慶鎮兵五百名未經挫失尚可鼓勵前進¶
其滿兵二百名均已到齊又於福昌兵内量挑一¶
千餘名(臣)揆度目下事機董天弼一路雖未必能¶
直抵達木巴宗而正當用力功𠞰之時西路進攻¶
<pb:KR2c0013_WYG_019-6b>¶
自屬刻不容緩即巴朗拉一帶賊人多建碉卡(臣)¶
與五岱等商定探取小路繞出其後相機辦理又¶
奏言本月十三日據總兵福昌報稱巴朗拉坐卡¶
官兵拏住小金川畨人七名押送軍營訊問並將¶
該畨所帶畨稟呈送前來譯係小金川土司澤旺¶
及僧格桑投送都司馬詔蛟之禀(臣)查僧格桑生¶
性詭詐所具畨禀既已支離狡譎又以伊父澤旺¶
尚存故為同列銜名希冀稍緩大兵進討其藉詞¶
<pb:KR2c0013_WYG_019-7a>¶
支飾之處自不值復加飭諭但查澤汪向日尚為¶
恭順若諭以僧格桑鈐制其父妄肆鴟張今大兵¶
進𠞰玉石俱焚不獨小金川從此㓕絶即澤旺亦¶
難倖逃顯戮父子之間必生離異其畨目人等向¶
為僧格桑驅脅未必堅心出力且僧格桑連嵗稱¶
兵畨人耕作乆荒資生無計亦必心懐怨恨若諭¶
以禍福利害之分勢更無難解散至僧格桑雖冥¶
頑無忌而痛加斥責亦可禠其魂而懾其心(臣)敬¶
<pb:KR2c0013_WYG_019-7b>¶
將前奉¶
¶
　　諭㫖詳加演説擬繕&KR0702;文三道一諭澤旺一諭小金川¶
頭目畨衆一諭僧格桑譯寫畨字於小金川遣來¶
七人之内將頭目徳實爾嘉及安本温布一並拘¶
留其結迪等四人均屬愚蠢畨夷即令賚檄前徃¶
所有檄諭各頭目畨衆之文另行多繕數十紙飭¶
其帶徃分給再僧格桑罪大惡極萬無可貸而(臣)¶
檄稿内有開一綫生路之語者(臣)愚昧之見欲使¶
<pb:KR2c0013_WYG_019-8a>¶
逆酋心有希兾不致併力死守且予以十日囘信¶
之限使賊匪遲疑觀望間(臣)乗其不備即可前進¶
况逆酋此際具禀或聞大兵進𠞰故遣人前來以¶
為緩兵之䇿更當將計就計俾其猝不及防是以¶
(臣)於十五日將檄諭交與結迪等領囘即于十六¶
日統率現有之兵前抵巴朗拉一帶覔路進攻諒¶
更易於摧破再畨稟所稱沙木角拉一路在維州¶
以外係賊巢北界道路較逺合並陳明奏入¶
¶
<pb:KR2c0013_WYG_019-8b>¶
　　上諭軍機大臣曰閲僧格桑與馬詔蛟稟帖語多縱肆¶
實為法所不容斷難輕宥苐察其前此將韓世貴送¶
出之意不過欲為將來窮蹙乞降地步今温福所與¶
檄諭亦有開一綫生路之語若僧格桑果知悔罪親¶
詣軍營莫若將計就計擒縛逆豎寘之重典使畨夷¶
各知儆惕至前諭令平定小金川後將其地分給就¶
近土司管轄以除後患今土司澤旺尚存苐為伊子¶
僧格桑所制並未同其犯法是叛逆之罪専在僧格¶
<pb:KR2c0013_WYG_019-9a>¶
桑若官兵進𠞰時澤旺與僧格桑濟惡逆命則亦不¶
宜輕逭如果别無違抗情節其罪尚屬可原又不必¶
照前諭之分地變置或即令澤旺于諸子中擇其誠¶
謹守法者襲伊土司之職亦無不可畨衆見不法之¶
土司身伏刑誅而安分者仍得保全世職自足以戢¶
其桀驁不馴之心益當畏威懐徳然須臨時酌量情¶
形分别妥辦必不可將就了事又滋日後反復也又¶
僧格桑稟内所稱沙木角拉係賊巢北界道路較逺¶
<pb:KR2c0013_WYG_019-9b>¶
此乃賊人詭計斷不可信温福惟當于巴朗拉一帶¶
探覔可進之路督兵進𠞰避其碉卡以免相持玩日¶
至賊酋無故具禀必係聼聞另差將軍帶兵進𠞰欲¶
以此禀為緩兵之䇿今温福既與彼檄諭使之心有¶
希冀並與以十日之限仍迅速進攻掩其不備甚得¶
行軍要領務當實力勉為之至攻𠞰時令土兵在前¶
官兵在後土兵見官兵柔弱一有動揺輒思奔潰此¶
等情節朕早鑒及曽經明晰飭諭今果不出所料似¶
<pb:KR2c0013_WYG_019-10a>¶
此調度失宜阿爾泰董天弼皆不能辭罪但董天弼¶
身係武夫其功罪賞罰與阿爾泰不同而董天弼兩¶
次進攻似尚覺勇徃惟漸染緑營欺詐惡習實為可¶
恨如經朕屢次訓飭之後深知畏懼力圖奮勉自効¶
尚可仍留提督之任令其帶罪立功若緑營錮習牢¶
不可破即當另為更易但董天弼是否於軍營有益¶
朕實不能遥度於數千里之外著温福即速查明據¶
實覆奏候朕另降諭㫖再千總韓世貴迷失之事前¶
<pb:KR2c0013_WYG_019-10b>¶
此並未據董天弼奏聞已屬非是而温福摺稱聞董¶
天弼于十一月初七日分兵攻賊木城被賊衝下官¶
兵受傷及迷失者甚多且有遺失鎗砲之事等語其¶
事距今已及兩旬並未見董天弼奏到且自伊進兵¶
木坪及攻得甲金達以來朕心深為厪念屢次傳諭¶
令將攻𠞰情形速行奏報何竟隠諱不言此總係緑¶
營庸陋之見以挫失之事恐干處分欲俟稍有得手¶
再行附奏希冀功過相抵然此等情節闗係𦂳要豈¶
<pb:KR2c0013_WYG_019-11a>¶
可匿不上聞著交温福桂林切實查明具奏至總兵¶
福昌雖所帶之兵疲病者多然在巴朗拉數月一籌¶
莫展看來亦屬無用之人且觀其日後奮勵若何再¶
行定其功罪其自賊營前來投稟七人温福將頭目¶
二名及温布一例留住所辦尚是但徳實爾嘉人既¶
狡㸃僅爾尋常訊問未能得其實情自當嚴加刑鞫¶
務令逐一供吐庶可得賊巢真實底裡仍著訊明録¶
供具奏至小金川係給印土司何以僧格桑文稟又¶
<pb:KR2c0013_WYG_019-11b>¶
用演化禪師印信並著查明一併奏聞¶
¶
　　上又諭軍機大臣曰前據温福奏酌量情形飛咨陜甘¶
貴州督撫調取所派之兵是現在川省必須添兵協¶
助更可尅期集事著傳諭文綬李湖接奉此㫖即將¶
派定之兵及所派帶兵將領迅速起程遄行赴川應¶
用無得刻緩至桂林等請招募新兵事屬可行即照¶
所奏妥辦¶
¶
　　甲子董天弼奏言(臣)於十一月初一日攻克甲金¶
<pb:KR2c0013_WYG_019-12a>¶
達上面山梁碉卡據守牛厰嗣于初五日夜賊畨¶
來營侵擾被我兵鎗傷多人又搶獲&KR0008;牌等項軍¶
械(臣)查由牛厰前進達木巴宗其間尚有路口可¶
通小金川須先據守絶其應援初七日派兵由西¶
北山梁前徃適遇賊畨據險官兵上前𠞰殺互有¶
損傷是夜又踰溝潜來直犯牛厰營&KR0777;其東北横¶
亘山岡防卡各兵馳下接應不虞另有畨賊衝上¶
山岡佔去石卡(臣)于初八初九兩日督兵奮力攻¶
<pb:KR2c0013_WYG_019-12b>¶
奪賊畨添人堅守驟難攻克(臣)以牛厰營盤相去¶
石卡不逺即令漢土兵練撤上山梁於總要路口¶
屯扎初十日夜賊畨復來侵犯被官兵擊敗惟是¶
甲金達山梁總口並各處要隘糧臺均須撥兵加¶
意嚴防至甲金達相近尚有可通達木巴宗之路¶
現在跴探進攻所有未能嚴兵防守失卡之遊擊¶
曹永言都司福敏泰咎有攸歸(臣)亦未能防範周¶
密實難辭責應請¶
¶
<pb:KR2c0013_WYG_019-13a>¶
　　㫖一併交部嚴加議處再侍衛海禄官達色帶領成都¶
滿兵四百名及總兵牛天畀副都統常保住先後¶
于十一十五等日到甲金達軍營合併陳明奏入¶
¶
　　上諭軍機大臣曰董天弼奏已經攻得之牛厰石卡復¶
為賊奪去且於官兵損傷迷失及遺失鎗砲之事皆¶
隠約其詞希圖掩飾竟是深染緑營惡習甚屬不堪¶
董天弼屢次得而復失其咎實無可逭但伊現在統¶
兵進𠞰若另易生手轉恐難于著力且一時亦難得¶
<pb:KR2c0013_WYG_019-13b>¶
堪勝帶兵之提督是以所請議處不即交部總之伊¶
等功罪自在或尚知奮勉可以酌量相抵或仍畏葸¶
貽悮自速重愆絲毫不能假借此時尚難于遽定統¶
俟成功之日再行核實辦理至常保住現已至甲金¶
達軍營與董天弼㑹合常保住帶兵自較緑營將領¶
得力但伊本係烏拉齊且任總兵數年或不免染外¶
省緑營習氣今與董天弼一路恐亦蹈其惡習仍不¶
足恃而約咱一路惟有一宋元俊稍習地理然帶兵¶
<pb:KR2c0013_WYG_019-14a>¶
之是否勇往無由深悉桂林在彼不可不隨時試看¶
䇿勵以期於事有益至温福現已馳至巴朗拉扼其¶
要害而五岱又係優於帶兵之人較彼兩路自能制¶
勝但其地山嶺險峻並與賊巢相近碉卡又多進𠞰¶
亦非易事該處所有川兵不及二千且漢兵土練遇¶
事俱不足仗萬一稍有退阻僅存温福所帶之滿洲¶
兵二百名其勢未免單弱温福前奏至彼察看事機¶
如刻難少待即就現有之兵奮力前進固屬勇於任¶
<pb:KR2c0013_WYG_019-14b>¶
事但亦不可不詳審形勢明於彼此進退之機方可¶
進攻若鋭意深入兵力不充賊人既無所畏憚且恐¶
約咱甲金達兩路未能同時合𠞰更不足以壯聲援¶
稍有踈虞於大局甚有闗係温福務當善體朕心加¶
意慎重董天弼兩路惟恐其懈於急攻温福一路則¶
惟恐鋭於輕進厪念相同而於温福尤甚將此詳悉¶
傳諭知之¶
¶
　　(臣)等謹按鄂克什被圍已乆拯溺救焚其勢似¶
<pb:KR2c0013_WYG_019-15a>¶
難刻緩但行兵機要必須計出萬全¶
¶
　　皇上特因兵力稍单朂以無庸輕進嗣由巴朗拉初次¶
進攻未能得手既不加之責備轉以勇往可嘉¶
交部叙録敬慎寛恕之¶
¶
　　聖心盎然流溢非如前代用兵迫於見功而苛於馭下¶
者所能庶幾萬一也¶
¶
　　同日¶
¶
　　上又諭軍機大臣曰董天弼前在徳爾密奪取賊碉及¶
<pb:KR2c0013_WYG_019-15b>¶
在牛厰佔據石卡似皆能奮鋭進攻但兩處俱得而¶
復失是其於防守之道全未留心必係狃於緑營陋¶
習專仗土練守禦而無能之緑營兵衆率皆畏葸觀¶
望領兵將弁又不知督䇿而前一遇賊至輒爾動揺¶
奔潰前已量及於此嚴行飭諭董天弼何以迷而不¶
悟耶至董天弼前奏鄂克什土司遣其弟自達木巴¶
宗逸出相訂内外夾擊此實可乗之機正當竭力上¶
𦂳攻打何又日乆逗留不徃至此次摺内始云在甲¶
<pb:KR2c0013_WYG_019-16a>¶
金達相近跴探可通達木巴宗之路則董天弼在甲¶
金達一帶住將兩旬所辦何事一切情節著董天弼¶
即行明白囘奏¶
¶
　　丙寅桂林奏言十一月十六日宋元俊稟稱有小¶
金川頭人在卡外喊稟䝴投文書呈送禮物(臣)令¶
接稟交與通事譯出内稱鄂克什與伊有仇是以¶
報復明正人民係其自欲徃投並不敢犯法各等¶
語(臣)思僧格桑去嵗甫受約束旋又逞兇今大兵¶
<pb:KR2c0013_WYG_019-16b>¶
壓境猶敢恃險凴碉肆行抗拒閲其稟内不知畏¶
罪仍以恩仇報復為言是其㝠頑無知不可復以¶
語言化誨但既經具禀未必非巧於嘗試之計且¶
我兵分路進攻尚未受創是以敢於稟詞搪塞不¶
可不曉以大義示以兵威使知鄂克什土司非僧¶
格桑可以報仇明正地方非僧格桑可以私佔用¶
懾其跳梁肆横之心當即臚列僧格桑罪狀撰擬¶
檄文差弁持至卡外面示該頭人諭以汝等助逆¶
<pb:KR2c0013_WYG_019-17a>¶
違天將來擣穴擒渠萬無生理今可將此遍示頭¶
人百姓共知現在小金川肆逆罪在僧格桑一人¶
汝等本屬脅從如有擒逆呈獻者即令各安生業¶
倘復仍前抗拒大兵到處玉石俱焚毋得執迷不¶
悟自取㓕亡奏入¶
¶
　　上諭軍機大臣曰僧格桑跳梁肆惡抗拒官兵非擣穴¶
擒渠不足以示懲創或乗其窮蹙乞憐自赴軍門就¶
勢縶縛不可致倖逃法網前降諭㫖甚明今看所投¶
<pb:KR2c0013_WYG_019-17b>¶
文稟詞意䲭張縱恣其非畏我兵威哀籲乞命可知¶
所有賫稟頭人自應即時拘執嚴刑跟究庶得賊巢¶
確實情形攻𠞰亦易為力乃以似此𦂳要賊人竟行¶
放縱囘巢而所辦檄諭意類調停並不辭嚴義正殊¶
出意料之外桂林著嚴行申飭令其早行猛省一切¶
殫心上𦂳籌辦毋自取戾¶
¶
　　同日桂林阿爾泰奏言(臣)等連日放砲攻擊已摧¶
倒大碉一座其相連碉寨亦多殘毁揆度情形無¶
<pb:KR2c0013_WYG_019-18a>¶
難撲取因大寨勢處山脚低平之地而各處山腰¶
碉卡建髙臨下賊畨餘砲環攻得後亦難據守恐¶
反有得而復失之虞(臣)等親加審度扎壟山北賊¶
卡甚多山勢陡險防守完固雖噶中山後有一路¶
可通小金川但須由巴旺及布拉克底經過金川¶
地方兼有雪山難以繞越(臣)等公同籌畫惟一面¶
仍用大砲日夜攻撃大寨俾賊畨不及補修一面¶
盡力攻打西北兩面山腰碉卡使賊畨不能藏身¶
<pb:KR2c0013_WYG_019-18b>¶
即可乗勢分撲奪佔碉卡之後擬潛由約咱山下¶
斷其歸路可以不攻自破過此山梁即係小金川¶
卡丫地方必須渡河方可進取查軍營僅有皮船¶
載人無多浮行甚險(臣)等現在飭令多伐木植編¶
筏備用俟約咱一得即行取道渡河相度山勢分¶
兵攻取達烏以期迅速前進謹繪小金川全圖並¶
約咱一圖詳細貼説¶
¶
　　進呈又奏言小金川路通金川之處需用重兵防範¶
<pb:KR2c0013_WYG_019-19a>¶
現在兵力不敷奏請於附近之陜西湖廣貴州三¶
省添調官兵八千名業經飛咨各該省挑選精鋭¶
預備仰懇¶
¶
　　勅令各督撫即行起程以期迅速再小金川地方在在¶
堅碉進取利用大砲所需火藥甚多川省産硝有¶
限恐一時購備不及並飛咨撥兵之三省除各兵¶
儘數備帶外仍於各省存貯火藥内酌撥十分之¶
六運送川省接收轉運各路軍營奏入¶
¶
<pb:KR2c0013_WYG_019-19b>¶
　　上又諭軍機大臣曰前據温福奏川省現兵尚屬不敷¶
須調黔陜之兵備用已有㫖諭李湖預選精兵二千¶
文綬預選陜甘兵三千遴派帶兵將領迅速遄行赴¶
川聴候調用今據桂林奏業已分咨陜黔湖廣三省¶
揀派官兵侯㫖即令起程等語楚兵本屬懦弱未必¶
適用是以未經派及且距川省較逺于事無益其已¶
調之陜甘貴州五千兵自當迅速赴川備用著再傳¶
諭文綬李湖此項官兵如已起程在途即速催趲赴¶
<pb:KR2c0013_WYG_019-20a>¶
川聴候温福等調遣所需火藥鉛丸等項亦即速運¶
徃以資應用¶
¶
　　上又諭軍機大臣曰閲桂林等所繪約咱圖内形勢南¶
面係官兵屯駐其東西亦俱有官兵攻得之處惟東¶
北及北面尚係賊人拒守計賊酋美諾巢穴必在約¶
咱之東北其西北山口亦係約咱通賊巢要路此處¶
相近貼有新得小金川戰碉三座現添屯練把守黄¶
簽而距官兵營&KR0777;亦不甚逺因用硃筆標記若於此¶
<pb:KR2c0013_WYG_019-20b>¶
處派能事將領帶兵駐守或可以斷賊巢來援約咱¶
之陸路又東北河口一道似亦與賊巢相通河東岸¶
貼有兵練卡倫黄簽其西岸亦簽有官兵攻得賊碉¶
之處是我現在兵勢尚可控馭及之因於河口亦用¶
硃筆標記若派兵守禦其地並可斷賊來援約咱之¶
水路如此兩路阻扼則約咱賊寨饋援不繼勢必不¶
攻自潰較之用砲轟擊豈非事半功倍何未計及于¶
此著傳諭桂林照硃筆指示之處即速妥協辦理仍¶
<pb:KR2c0013_WYG_019-21a>¶
將情形奏聞再閲小金川地圖約咱在美諾之南已¶
是小金川地界雖云係賊巢後路但距美諾甚近由¶
此進攻未為不可何以桂林前奏以約咱一路為無¶
闗𦂳要列為最末至董天弼所據之甲金達亦距美¶
諾不逺朕意解達木巴宗之圖不過因救鄂克什土¶
司如統兵大員能覔問道徑趨美諾擣其巢穴則達¶
木巴宗並可不攻自解若僧格桑在達木巴宗攻禦¶
則董天弼一得美諾後即統兵趨赴達木巴宗與西¶
<pb:KR2c0013_WYG_019-21b>¶
路救援達木巴宗之兵前後夾擊僧格桑自當立就¶
俘擒董天弼何以並未計及于此然朕不過就圖而¶
言恐圖中形勢舛錯不可徒稱遵㫖而行也著傳諭¶
董天弼相機妥辦迅速覆奏至巴朗拉一路據圖看¶
來距美諾賊巢最逺且山嶺險峻何以温福桂林皆¶
云其地進攻為小金川正路今温福駐兵在彼又作¶
何覔間進攻至畢旺拉一路董天弼曽奏於彼處尋¶
覔徑路今閲圖内畢旺拉與沙木角拉相近沙木角¶
<pb:KR2c0013_WYG_019-22a>¶
拉即賊人前稟内詭稱欲官兵由彼路進者賊人於¶
此必多設備是畢旺拉一路即有間道不宜輕進温¶
福更不可不知至各路現兵不少何以不敷應用總¶
由阿爾泰等不善調度每得一碉卡即留派一起官¶
兵屯守以至兵勢愈分愈單甚為非計我兵已得之¶
碉卡如地當險要可以控扼賊衝自當留兵防禦若¶
非𦂳要處所即應將所得碉卡盡行撤毁以絶賊人¶
佔據之資較之處處屯兵豈不省便何不此之務而¶
<pb:KR2c0013_WYG_019-22b>¶
専恃多兵以張聲勢著傳諭温福桂林實力妥辦各¶
將現在進𠞰情形迅速覆奏¶
¶
　　(臣)等謹按畨人碉座多在山路阨塞之地故每¶
碉畨衆雖不過數十人而一為所據大兵即難¶
越過嗣後小金川初定如帛噶爾角克大壩溝¶
簇拉角克溝諸處碉座議者謂可供存糧之用¶
貪小利而忘大害均未剗除以致木果木失事¶
時兩金川畨衆分據各碉貽患於官軍不淺伏¶
<pb:KR2c0013_WYG_019-23a>¶
讀¶
¶
　　諭㫖令將所得碉卡盡行拆毁以絶賊人佔據之資實¶
為至當不易如此情形統兵諸臣親臨其地乃¶
不能察及之而八千里外¶
¶
　　皇上睿照所至早為發蹤指示思患預防之道固已無¶
㣲不至矣¶
¶
¶
<pb:KR2c0013_WYG_019-23b>¶
¶
¶
¶
¶
¶
¶
¶
　　平定兩金川方畧卷十一¶
¶
