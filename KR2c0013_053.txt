# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.673694
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 53
<pb:KR2c0013_WYG_053-1a>¶
　　欽定四庫全書¶
¶
　　平定兩金川方畧卷四十五¶
¶
　　十二月癸酉¶
¶
　　上諭内閣曰西南兩路軍營音信已通自此合兵㑹𠞰¶
平定小金川之後即應移師金川殲厥渠魁以杜邊¶
陲後患此時兵糧充裕應分三路進發用壯軍威温¶
福著授為定邊將軍阿桂豐昇額均授為副將軍其¶
將軍及副將軍之印著派侍郎福康安馳驛齎送即¶
<pb:KR2c0013_WYG_053-1b>¶
以領隊大臣留駐軍營温福一路著舒常為叅贊大¶
臣阿桂一路著海蘭察為叅贊大臣哈國興雖係緑¶
營漢員於領兵征𠞰之事曾經練習且原在乾清門¶
侍衛上行走與滿洲大臣無異豐昇額一路即著哈¶
國興為叅贊大臣分道並進恭行天討以期迅奏膚¶
功蠻氛永靖¶
¶
　　上又諭内閣曰舒常奏守備馬雄於進攻日旁碉卡之¶
時奮勇撲碉傷重身故甚屬可憫著加恩交部照陣¶
<pb:KR2c0013_WYG_053-2a>¶
亡䘏賞¶
¶
　　同日舒常奏言綽斯甲布土司工噶諾爾布禀稱¶
金川索諾木遣其頭人來云自知有罪願將甲爾¶
壟壩退出等語金川如果能退出甲爾壟壩於進¶
𠞰大省兵力但由工噶諾爾布轉請焉知非試探¶
大兵是否實有𠞰滅金川之意是以臣駕馭綽斯甲¶
布諭知投降一事斷不能允必為各土司斬除日¶
後禍根以堅其助𠞰之志再㨿各木交糧員稟稱¶
<pb:KR2c0013_WYG_053-2b>¶
二十三日夜有賊畨數百人搶掠糧石因官兵施¶
鎗抵禦賊畨不敢向前適值途有䭾糧烏拉為賊¶
搶去牛隻經官兵追趕奪回並放鎗傷賊數名奏¶
入¶
¶
　　上諭軍機大臣曰索諾木黨逆助兵一載有餘現在尚¶
敢刼掠在途糧石牛隻情甚可惡現在各處官軍均¶
已調齊所撥軍餉已一千四百餘萬當此帑藏充盈¶
即再需費一二千萬為一勞永逸之計朕總無所靳¶
<pb:KR2c0013_WYG_053-3a>¶
惜葢此事實有不容中止之處雖其地多山負險均¶
可計取力勝非若緬甸之天時水土難以人力强為¶
若持志稍有未堅遽圖歇手賊酋狡惡難移必致復¶
煩軍旅非但不成事體而目前之費與現得之功皆¶
為虚擲亦屬非計温福等必能深體朕意不應復俟¶
丁寧諄諭也再索諾木現請退還甲爾壟壩㨿綽斯¶
甲布土司之意欲將計就計誆其退出即發兵看守¶
其説不妨姑為允從但恐綽斯甲布尚未知官兵進¶
<pb:KR2c0013_WYG_053-3b>¶
𠞰金川不滅不止或以餘孽未盡此後仍受其毒為¶
慮索諾木或又造為唇亡齒寒之説以金川若被官¶
兵攻破必將翦及各土司冀相煽惑舒常應以大皇¶
帝征𠞰兩金川原因其侵擾鄰封逞㐫蠶食欲為爾¶
等剪除後害長享太平之福反復開導令該土司誠¶
心信服庻不受逆酋簧鼓益可堅其効用之心今工¶
噶諾爾布尚屬恭順因賞給名號縀疋以示奬勵並¶
發諭㫖一道兼用清字䝉古字西畨字三體書冩俾¶
<pb:KR2c0013_WYG_053-4a>¶
中朝治普同文倍深感畏至將來攻取金川若應從¶
綽斯甲布一路進兵則必須阿桂前往於隨機制勝¶
之道自更周妥頃已有㫖於各路將軍副將軍及叅¶
贊大臣均為派定其領隊大臣領隊侍衛亦為分派¶
另降諭㫖或將來止須兩路則豐昇額哈國興等仍¶
隨温福軍營以備臨時分兵之用所有定邊將軍印¶
及定邊右副將軍清字印已派福康安齎往温福於¶
接受將軍印後即將現用之右副將軍清篆印移交¶
<pb:KR2c0013_WYG_053-4b>¶
阿桂其發去之右副將軍清字印交豐昇額收領若¶
不分三路豐昇額之印無庸行用福康安已授為領¶
隊大臣其帶往之章京兵丁並交温福等酌量派撥¶
¶
　　同日¶
¶
　　上諭軍機大臣曰綽斯甲布土司工噶諾爾布此次進¶
兵以來誠心奮勉毫無瞻顧甚可嘉尚著加恩賞給¶
縀六疋仍給尊追歸丹名號以示奬勵天朝用兵討¶
賊搗穴擒酋理無中止今僧格桑索諾木擾害各土¶
<pb:KR2c0013_WYG_053-5a>¶
司其罪甚重若一日不滅各土司一日不安此畨𠞰¶
賊正使各土司永逺安生著將此意曉諭工噶諾爾¶
布俾知感戴竭力一心以期掃殄永受天朝有加無¶
已之恩¶
¶
　　上又諭軍機大臣曰温福一路派福興常保住巴朗額¶
森特阿爾蘇納為領隊大臣徳爾森保賡音素普爾¶
普巴雅爾為領隊侍衛阿桂一路派興兆奎林齊里¶
克齊明亮華善舒經安音吉圖為領隊大臣三寳䝉¶
<pb:KR2c0013_WYG_053-5b>¶
古爾和隆武烏爾圖納遜為領隊侍衛豐昇額一路¶
派董天弼福康安博靈阿永平伊常阿徳赫布為領¶
隊大臣彰靄阿爾都明仁為領隊侍衛其餘提鎮侍¶
衛章京等著温福等公議分領若止分兩路進兵其¶
豐昇額隊内人員著歸温福一路行走¶
¶
　　丙子温福豐昇額奏言(臣)等於十二月初三日派¶
哈國興海蘭察分路進兵奪取賊卡木城將嘉巴¶
山脚佔㨿至初五日午刻派兵往攻明郭宗普爾¶
<pb:KR2c0013_WYG_053-6a>¶
普巴雅爾等帶兵先逼南寨大碉海蘭察哈國興¶
額森特等繼至賊衆驚亂棄碉逃竄官兵直入寨¶
門其寨内西南有念經樓周圍皆係小碉見紅衣¶
賊目領衆㨿守(臣)等派兵圍困截其去路一靣搜¶
𠞰附近賊寨是晚於樓外預備木柴火藥一時火¶
起樓内賊衆均被焚死現在整兵攻取日果爾烏¶
谷山脚直壓美諾賊巢¶
¶
　　温福豐昇額又奏言(臣)等恭誦¶
¶
<pb:KR2c0013_WYG_053-6b>¶
　　諭㫖知京師三次得雪各省均獲豐稔實為上瑞即(臣)¶
等軍營係邊外畨地每當氷雪寒冷倍常今自攻¶
破路頂宗以來連旬晴霽官兵雖日夜接仗然士¶
氣奮揚並不致有疲乏此皆縁¶
¶
　　天心助順無論内地邊陲庥徴疊見從此邊隅永靖徼外¶
人民長享安樂實皆仰托¶
¶
　　聖主如天之福(臣)等欣聞各處豐年之兆復目覩行間¶
士卒感¶
¶
<pb:KR2c0013_WYG_053-7a>¶
　　恩振奮情形實為忻忭均奏入¶
¶
　　上諭内閣曰温福督兵進𠞰攻克賊酋𦂳要門户從此¶
直擣美諾自可迅奏膚功温福豐昇額着交部從優¶
議叙其在事將弁兵練奮勇出力均著查明咨部一¶
併從優議叙至間有陣亡受傷兵練亦著查明咨部¶
䘏賞再瓦寺土都司職銜噶實卜臨陣捐軀情殊可¶
憫昨曽諭部議定土司加恩之例噶實卜應得䘏典¶
即著照新例行¶
¶
<pb:KR2c0013_WYG_053-7b>¶
　　同日¶
¶
　　上諭軍機大臣曰温福等奏攻得明郭宗整師直取美¶
諾覽奏甚為忻慰前㨿阿桂奏報攻克僧格宗亦統¶
兵進擣美諾兩路官兵乗勝罙入僧格桑若即成擒¶
則布朗郭宗底木達等處止一老病之澤旺不難傳¶
檄而定唯汗牛一帶為通我兵後路阿桂自必宻訪¶
要隘派兵守禦不使賊衆得以?軼但偏隅遺孽亦¶
不容聽其久匿滋事諒其地不過一二畨目固守不¶
<pb:KR2c0013_WYG_053-8a>¶
值復煩兵力而當此賊衆膽落之時即為設法招降¶
自無不畏威景附阿桂其詳酌妥為之至平定小金¶
川後官兵分路進𠞰金川則美諾一處尤闗𦂳要且¶
係接應饋糧總要之地撫輯新附畨衆亦有應辦事¶
冝必須大員彈壓經理著劉秉恬駐扎美諾督理糧¶
運及處置降畨諸務其協同留駐之武職大員並著¶
李煦帶兵防守聫絡聲勢再哈國興之子哈文虎兵¶
部帶領引見已加恩用為守備發往四川可諭哈國¶
<pb:KR2c0013_WYG_053-8b>¶
國令其益加感奮又温福等另摺所奏軍營晴霽和¶
暖士氣倍揚天時人事信而有徴朕覽之益深寅畏¶
不敢稍存自滿之心温福等愈當戒滿持盈共深凜¶
畏速建大勲以副恩眷¶
¶
　　上又諭内閣曰普爾普巴雅爾領兵先登克取明郭宗¶
南大寨烏什哈達額爾特向下攻擊均係奮勉出衆¶
普爾普烏什哈達著加恩賞給副都統職銜巴雅爾¶
著授為頭等侍衛額爾特著授為二等侍衛¶
¶
<pb:KR2c0013_WYG_053-9a>¶
　　丁丑阿桂奏言僧格宗東岸山脚直挿河流必須¶
由西岸前至科多地方搭橋再過東岸方能前扺¶
美諾先經派出員弁搭成橋座(臣)於十二月初四¶
日子刻派徳赫布三寳章京拉布東阿扎什都司¶
劉俸守備李植善帶兵作為前隊由河東進發又¶
令章京圖欽保札勒桑侍衛科瑪遊撃谷生琰帶兵¶
作為二隊並派明亮齊里克齊繼進均由河西科¶
多過橋至河東過橋此一路均極峭仄且被賊畨¶
<pb:KR2c0013_WYG_053-9b>¶
刨斷行走甚為艱險官兵奮迅直前進至喀咱木¶
籠山梁又進至奢壟山梁初五日丒刻分兵三路¶
進取池木官兵奮勇衝突賊不能支遁往美諾計¶
奪得碉房三十餘間官兵追至美都喇嘛寺後佔¶
㨿山梁距美諾不過三四里但美都喇嘛寺在美¶
諾之後形勢較高現在賊人悉衆屯聚若佔㨿此¶
寺則賊寨易於攻取其賊寨之前河上橋座名隡¶
穆果穆為通金川工噶爾拉要路㨿守此津亦可¶
<pb:KR2c0013_WYG_053-10a>¶
絶其逋逃之路(臣)已派侍衛章京等領兵迅速前¶
進奏入¶
¶
　　上嘉之¶
¶
　　都喇嘛寺山梁之上望見美諾官寨堅固異常而¶
賊寨以西薩穆果穆橋兩旁碉座亦均有賊番預¶
備抵禦與賊寨互相犄角明亮等察看情形即乘¶
勝分兵直攻美都喇嘛寺據高壓下徳赫布等從¶
山梁冲壓和隆武等沿河岸進攻金川賊畨約計¶
<pb:KR2c0013_WYG_053-10b>¶
三四百人前來捄援官兵上前𠞰擊賊畨捨死迎¶
敵潰而復合數次至力不能支始行潰敗官兵分¶
頭追趕上下山坡共殺死八九十人餘衆遁入賊¶
寨據守其寺内尚有賊畨官兵衝入趕殺盡皆殱¶
戮將喇嘛寺佔住官兵既得此寺進逼美諾官寨¶
寨内放鎗扺禦甚急而橋旁碉内賊畨所放之鎗¶
又皆一一可及官寨牆根與寨内合力拒守而官¶
寨對岸即係彭魯爾八寨賊畨又隔河排鎗擊打¶
<pb:KR2c0013_WYG_053-11a>¶
以為賊寨及橋旁各碉應援惟時已屆戍刻即派¶
官兵拏卡圍賊守至四更察看賊畨鎗勢稍懈明¶
亮和隆武三保徳赫布等由寺分路進攻賊畨一¶
靣放鎗扺拒一靣捨死衝出官兵乘夜邀截追趕¶
殺賊更多其橋旁碉内之賊亦俱棄碉遁去初六¶
日寅刻已將美諾各碉寨全行攻取並擒獲喇嘛¶
及男婦等三十四名明亮等帶兵入寨各處搜查¶
即將所拏活口嚴訊僧格桑實迹據稱初五日南¶
<pb:KR2c0013_WYG_053-11b>¶
路官兵將上美都寺山梁之前賊酋見勢危急一¶
靣留兵拒敵一靣帶領小女人及頭人伴當等由¶
寨後坐船過河聽見要逃往布朗郭宗不知真假¶
等語明亮等即將喇嘛寺及官寨封固并派弁兵¶
看守是夜聽見明郭宗一帶鎗礮不絶知西路尙¶
有賊畨拒守徳赫布於既得官寨之後帶兵數百¶
名前往迎接辰刻途遇温福豐昇額(臣)亦已將僧¶
格宗納木覺爾宗一帶防範金川事冝詳悉指示¶
<pb:KR2c0013_WYG_053-12a>¶
交與總兵英泰伊昌阿於是日移營現與西路官¶
兵均在美諾駐扎至官兵自連日進攻以來人人¶
奮勉軍鋒所至無堅不克内惟守備牟天徳及土¶
守備阿忠保得有鎗石傷此外兵丁陣亡者十餘¶
人受傷者四五十人現在查明咨部查僧格桑罪¶
大惡極實為覆載所不容今即鋌而走險希延殘¶
喘亦斷無不就擒拏以彰顯戮(臣)與温福豐昇額¶
整頓兵力迅速督兵搜捕如或竟入金川亦即遵¶
¶
<pb:KR2c0013_WYG_053-12b>¶
　　㫖直𠞰金川並籌辦底木達布朗郭宗一路以為先掃¶
小金川之局奏入¶
¶
　　上諭内閣曰阿桂統率官兵由達烏踰險進攻連奏克¶
捷即於一月之中直擣美諾雖僧格桑暫時䑕竄勢¶
將釡底游魂不日即可就獲而賊巢已破我武惟揚¶
阿桂調度有方懋績丕著著交部從優議叙其在事¶
出力之將弁兵練並著阿桂查明咨部一併從優議¶
叙¶
¶
<pb:KR2c0013_WYG_053-13a>¶
　　同日阿桂奏言竊查兩金川逆酋罪惡貫盈神人¶
共憤我¶
¶
　　皇上義征不譓上協¶
¶
　　天心不獨各省豐收即川省秋成比較前年加倍且成都¶
向少冬雪兹者亦報祥霙將見明嵗豐收於兹可¶
卜而西南徼外往時雨雪最多者今則仲冬以來¶
風日極為晴朗軍士行走進攻非獨無虞凍滑抑¶
且不患祁寒似此¶
¶
<pb:KR2c0013_WYG_053-13b>¶
　　天助庥嘉悉頼¶
¶
　　聖明福庇則乘勝進兵掃靖小金川後并攻金川逆䜿¶
自必易於蕆事奏入¶
¶
　　上諭曰實堪欣慰亦爾等忠勇所感也勉之¶
¶
　　同日温福豐昇額奏言明郭宗至美諾尙隔日果¶
爾烏谷山山下沿河有馬哨一寨(臣)於十二月初¶
六日黎明扺寨賊衆均已竄逸督兵前進辰刻即¶
扺美諾其時阿桂所奏明亮徳赫布等領兵先到¶
¶
<pb:KR2c0013_WYG_053-14a>¶
　　據稱僧格桑業於昨夜逃去又訊據畨衆供稱僧¶
格桑從達巴溝逃去此溝内有兩路一通金川之¶
功噶爾拉一通布郎郭宗等語查達巴溝之西山¶
名彭魯爾沿溝前至帛噶爾角克碉往西即金川¶
地界往北即布朗郭宗臣等即於是日晚由達巴¶
溝分路捜𠞰其由軍營至卧龍闗臺站軍火是事¶
冝前經奏明交總兵富紳專管外現令提督李煦¶
在明郭宗一帶留駐巡查後路奏入¶
¶
<pb:KR2c0013_WYG_053-14b>¶
　　上諭軍機大臣曰僧格桑逃往布朗郭宗之說大約十¶
居八九兩路官兵既已㑹合尤當迅速躡追其由美¶
諾至布朗郭宗路徑自多温福等或分路夾攻或合¶
力併擊自應就該處情形善為籌辦如僧格桑一經¶
就獲即遵前㫖選派妥幹文武大員嚴加營押檻送¶
京師設僧格桑竟向金川逃匿即宜統兵速𠞰金川¶
將索木諾一併擒縳以完此局至官軍三路分進温¶
福等三人即與派定各路叅贊大臣及領隊大臣等¶
<pb:KR2c0013_WYG_053-15a>¶
分兵前往若止須兩路則豐昇額仍照前諭隨温福¶
同往總之所辦同此一事將來大功全蕆勞績維均¶
朕䇿勲行賞一秉至公必不肯存歧視温福等務須¶
和衷共濟無分彼此畛域方合大臣公忠為國之正¶
道尚其善體朕意悉屏嫌疑以副優眷¶
¶
　　上又諭曰土守備阿忠保於此次攻取美都喇嘛寺手¶
刄賊人十餘身受石傷數處著加恩賞帶孔雀翎並¶
給與巴圖魯名號¶
¶
<pb:KR2c0013_WYG_053-15b>¶
　　上又諭内閣曰阿桂奏副前鋒㕘領札什三等侍衞科¶
瑪自翁古爾壟至美諾領兵奮力進攻額魯特披甲¶
貢楚克於攻取邦甲山梁時因賊放鎗抵禦奪鎗殺¶
賊等語札什著授為正前鋒㕘領遇缺坐補貢楚克¶
著授為藍翎侍衛札什科瑪貢楚克並着加恩賞給¶
巴圖魯名號¶
¶
　　上諭軍機大臣曰劉秉恬自派赴南路辦糧以來一切¶
均能奮勉且由達烏親往美諾督率輓運不辭勞瘁¶
<pb:KR2c0013_WYG_053-16a>¶
鄂寳在西路經理糧運亦能悉心籌辦妥速無誤並¶
著加恩賞戴花翎現今兩路軍兵㑹合温福等帶兵¶
追擒逆䜿即當乗勝直𠞰金川糧糈尤闗𦂳要該侍¶
郎等益宜和衷商㩁加𦂳轉運再前已降㫖令劉秉¶
恬同李煦留駐美諾辦理降畨等事此㫖諒可先到¶
當此賊巢初克該侍郎更當加意妥辦從此實力宣¶
勤荗著勞績朕必加渥恩用昭奬勸將此傳諭知之¶
¶
　　己夘温福豐昇額奏言美諾至帛噶爾角克計程¶
<pb:KR2c0013_WYG_053-16b>¶
一百二十餘里(臣)等於本月初八日自美諾率兵¶
䟎行於初九日卯刻扺帛噶爾角克畨衆跪迎道¶
旁據稱僧格桑於初六日夜至帛噶爾角克隨將¶
寨内大小頭人並妻子及牛羊物件帶往布朗郭¶
宗等語查達巴溝西通功噶爾拉若逆酋復向索¶
諾木乞兵相助賊兵必由功噶爾拉横截我兵之¶
後(臣)等已派逰擊富敏泰等帶兵五百名於達巴¶
溝山梁留駐防範糧運臺站均可不致踈虞並一¶
<pb:KR2c0013_WYG_053-17a>¶
靣飛行董天弼令其一體嚴防尅期攻進至陸續¶
來投畨衆通計十餘寨老㓜男婦數百口遵¶
¶
　　㫖加意撫輯並留心體察將壯徤可用者隨營差遣餘¶
俱暫令其本寨居住俟事竣後另籌妥辦奏入¶
¶
　　上諭軍機大臣曰温福等奏現在追截逆酋於初九日¶
扺帛噶爾角克帶兵前進阿桂得美諾後想尚須在¶
彼經理再行進兵温福豐昇額立即統兵追擒逆䜿¶
不令久匿逺颺所辦甚是其所派逰擊富敏泰帶兵¶
<pb:KR2c0013_WYG_053-17b>¶
五百名於達巴溝山梁駐守一節亦合機宜唯所留¶
之兵太少而帶兵之富敏㤗亦未必能獨當一靣此¶
等𦂳要處所若得如海蘭察哈國興等駐守方為足¶
恃但温福現已帶往進兵想亦因此兩人於攻𠞰得¶
力是以不令留駐此時亦可無庸更調著傳諭阿桂¶
酌派多兵選擇練習可恃者一員於達巴溝山梁駐¶
守仍将派出何人奏聞阿桂此時想亦已進攻布朗¶
郭宗與温福等或合或分和衷協力並諭昨降諭㫖¶
<pb:KR2c0013_WYG_053-18a>¶
就近妥酌辦理¶
¶
¶
¶
¶
¶
¶
¶
<pb:KR2c0013_WYG_053-18b>¶
¶
¶
¶
¶
¶
¶
¶
　　平定兩金川方畧卷四十五¶
¶
