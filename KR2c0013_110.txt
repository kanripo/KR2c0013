# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.851116
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 110
<pb:KR2c0013_WYG_110-1a>¶
　　欽定四庫全書¶
¶
　　平定兩金川方畧巻一百二¶
¶
　　七月己邜富德奏言據深嘉卜山梁三卡千總張¶
正邦等報稱本月初七日明正土兵當巴出卡取¶
水被賊掠去張正邦聞信即領兵将當巴奪回又¶
初八日有五十餘賊乘霧奪搶把總馬繼武卡倫¶
張正邦又領兵救援殺賊十餘人時土兵綽窩追¶
至林下正欲割取賊首因林内賊人突出受傷二¶
<pb:KR2c0013_WYG_110-1b>¶
處經張正邦殺散賊匪救出(臣)現将布拉克底巴¶
旺等處土兵酌量添駐各卡倫益加固守以資防¶
禦奏入¶
¶
　　上諭軍機大臣曰富德痛殱潛来賊匪堅守卡倫殊為¶
妥善此時将軍等已經深入賊人窮迫尚敢暗来衝¶
我卡倫深為可恨必須盡戮無遺又張正邦守卡殺¶
賊土兵綽窩因砍取賊首以致受傷皆屬奮勉著富¶
徳酌量奨賞以示鼔勵¶
¶
<pb:KR2c0013_WYG_110-2a>¶
　　辛巳阿桂豐昇額色布騰巴爾珠爾奏言(臣)等杳¶
該布逹什諾木城在山巒突起處賊人聚守甚堅¶
且十三四五等日隂雨連綿間以飛雪雲霧四塞¶
賊人木城無從望見又膠泥滑溜亦不能攀躋用¶
力(臣)等熟察木城之左即係山溝並無路徑賊料¶
官兵斷難行走若從此繞至該布逹什諾木城之¶
後山腿之上即可斷其後路當派海蘭察等帯領¶
索倫吉林屯土兵練六百名從溝内繞過賊人木¶
<pb:KR2c0013_WYG_110-2b>¶
城搶拈後山腿但箐林深長必須歩歩接應復派¶
侍衛楚巴什等帯兵下至溝底為海蘭察等接應¶
又派胡尼爾圖帯兵為楚巴什等接應其該布逹¶
什諾左手之什爾德山梁賊卡派令成德特成額¶
等帶兵攻打作為牽綴而該布逹什諾木城正面¶
則派令官逹色海禄倭昇額保寜瑪爾占格勒爾¶
特泰斐英阿等督兵攻撲不使賊人知我繞進之¶
兵至色淜普前面碉卡其右手山脊之下前日雖¶
<pb:KR2c0013_WYG_110-3a>¶
從此進攻但須下至溝底路徑遼逺已有賊人防¶
守未易繞進因派烏什哈達等進攻賊碉之右木¶
城水碉福康安普爾派等進攻向南山腿嘉德古¶
碉卡以分賊勢而額森特等仍從正面攻打大碉¶
富興等帶兵接應分撥已定至十六日天氣稍晴¶
即於是夜發兵至十七日寅刻先令官達色等帶¶
兵抵該布達什諾正面木城下竭力攻打海蘭察¶
等隨即帶兵由左手山溝潛進繞過木城各官兵¶
<pb:KR2c0013_WYG_110-3b>¶
攀林附石不避險滑奮迅遄行賊人全未知覺比¶
至天色黎明海蘭察已繞過箐林佔據該布達什¶
諾木城後山腿之上一面派兵将附近寨落焚燒¶
勦殺惟是此一帶攢集賊人不少一見官兵已出¶
其後要隘将失悉力前来連次衝撲海蘭察之隊¶
滿洲索倫官兵俱各向前迎擊鏖戰經時海蘭察¶
及侍衛官兵所帶箭枝幾盡斃賊無數並有兩頭¶
人帶箭竄回餘賊遁入木城石卡(臣)等見賊捨死¶
<pb:KR2c0013_WYG_110-4a>¶
抵拒又派健兵四百名前往接濟而是日早間已¶
有㣲雨及午未間北風忽作雪霧瀰漫海蘭察等¶
因官兵力戰一日且天時将晩不能分兵砍運木¶
植官兵難以存駐即從原路撤回惟時官達色海¶
禄等兵在該布達什諾木城前面左右合力攻撲¶
詎賊人木城外又圍木栅兩層毎層之外挖有深¶
溝其木城上又有片板以防官兵抛入火彈而兩¶
旁林箐及木栅中間又擲石放鎗如雨官兵從鎗¶
<pb:KR2c0013_WYG_110-4b>¶
石叢中将板片墊過第一層壕溝扳開木栅進至¶
第二層賊人守禦益堅扳栅官兵被賊砍傷手指¶
甚多正在相持間而海蘭察等以從此撤出較為¶
妥便遂帶兵轉上山腿作為夾攻木城之狀而宻¶
令土兵從山腿之右踹開道路帶兵衝殺繞出與¶
官達色等㑹合一同漸次撤回至額森特等遥見¶
該布達什諾之後各寨烟起知海蘭察等業經繞¶
出料賊人必悉力徃救則色淜普右手山溝之下¶
<pb:KR2c0013_WYG_110-5a>¶
備禦稍踈可以乗勢繞截即令富興等攻打大碉¶
前面帶兵下溝前進直上色淜普前面賊碉之後¶
山梁一面派兵焚燒山腿下寨落一面将營盤拏¶
住(臣)等查色淜普山腿迤𨓦而西南該布達什諾¶
山腿迤𨓦而西其間有了口一處過此即遜克爾¶
宗本為賊人来徃之地是以務須繞過截斷但額¶
森特之兵自山溝繞進已三十餘里路徑極為險¶
惡且我兵既可截斷賊人後路賊又可從得斯束¶
<pb:KR2c0013_WYG_110-5b>¶
遜克爾宗来截我兵之後隨於十七日晚飛令普¶
爾普鳥什嗒達等帶兵前徃於𦂳要處所分段防¶
遏但色淜普前面山腿地勢甚長官兵雖已環其¶
三面而向南之嘉德古溝一面賊人尚可徃來且¶
額森特所帶官兵無多未能悉行分兵截斷復於¶
十八日調令海蘭察胡尼爾圖帶兵二千從色淜¶
普北面山溝前徃既為額森特添助聲勢且由額¶
森特處横過遜克爾宗了口仍搶佔該布逹什諾¶
<pb:KR2c0013_WYG_110-6a>¶
木城後山腿賊即難於據守同日仍令富興等進¶
攻色淜普前面大碉福康安等進攻向南山腿嘉¶
德古溝上之碉卡成德官達色等進攻該布達什¶
諾木城並令刻刻伺賊間隙迅攻奮取而又令於¶
十九日子刻各處齊進務期必得是夜亥刻海蘭¶
察等之兵已至額森特所據山梁隨帶兵繞從嘉¶
德古溝仍徃據該布達什諾木城後之山腿賊見¶
各處官兵合力奮攻且又恐截其後頗露恍亂情¶
<pb:KR2c0013_WYG_110-6b>¶
形官兵乘勢拆栅上碉無不勇氣百倍富興等将¶
色淜普前面大碉攻克福康安等将向南山腿碉¶
卡攻克成徳官達色等将該布達什諾木城石卡¶
攻克其海蘭察帶兵将抵該布達什諾山腿之後¶
有賊百餘名直前衝突我兵矢發如雨斃賊多人¶
餘賊奔逃於是督兵追殺奪獲畢里覺等寨派兵¶
燒燬額森特帶兵順梁而下隨奪獲巴咱拉噶爾¶
畢里覺奈斯吉等寨又令侍衛額爾特從色淜普¶
<pb:KR2c0013_WYG_110-7a>¶
山腿北面下溝奪獲斯達木格拉斯當噶克卡爾¶
巴岳等寨烏什哈達奪獲得斯東全寨亦俱焚燬¶
維時成徳官達色等所領官兵迅速前進與海蘭¶
察㑹合海蘭察之兵又與額森特聫絡現已并力¶
進圍遜克爾宗官寨此一帶即係格魯瓦覺地方¶
共計攻克大碉二十三座燒燬寨落七八十處共¶
殺賊人三四百名奪獲軍中器械等物無算查此¶
路大兵自攻進以来節次摧開要隘且殱戮醜類¶
<pb:KR2c0013_WYG_110-7b>¶
實繁有徒訊據投出畨人供稱索諾木弟兄俱親¶
来遜克爾宗将勒烏圍各寨畨人能持軍械者攢¶
集前来盖因大兵日進日深其䕶巢衛死實屬不¶
遺餘力是以海蘭察繞進該布達什諾後面時賊¶
人明來衝突敗而復前散而復聚捨死苦鬪被我¶
兵殺賊甚多并将至險之地復行攻克並焚其寨¶
落無數賊衆益為喪膽至遜克爾宗官寨在山腿¶
迤𨓦将盡峯巒復起之處止有一面可以仰攻但¶
<pb:KR2c0013_WYG_110-8a>¶
或斷其水道或從拉枯喇嘛寺等處截其後路自¶
不難於得手¶
¶
　　同日明亮舒常奏言查木克什山頂上一碉賊尚¶
憑髙拒守經奎林用礟轟摧已将碉墻轟坍半截¶
我兵一擁上前賊人措手不及即經克取其南面¶
下拖山腿突起石包賊於其後聫絡石卡依以為¶
固三寳等連日轟打因有石包阻隔未為得力(臣)¶
等查達爾圖山梁横亘八九里西南則木克什向¶
<pb:KR2c0013_WYG_110-8b>¶
西山腿賊碉牽綴於右東北則頭敵向外山觜賊¶
碉牽綴於左若處處多為設守所餘官兵為數無¶
多即難懸軍深入再四熟籌必須将頭敵四碉一¶
並攻克則直下濵河皆可施展兵力但賊人明知¶
此路最為𦂳要捨命聚守(臣)等現将礟位安放頭¶
敵眼見礮子所撃直透碉根隨時坍塌賊斃於碉¶
内者必多現聞索諾木親来救援是以賊衆尚在¶
勉强相持(臣)等惟設法籌辦稍有一隙可乘即當¶
<pb:KR2c0013_WYG_110-9a>¶
分派官兵四面並進均奏入¶
¶
　　上諭内閣曰阿桂等奏七月十八九等日将該布達什¶
諾嘉徳古色淜普山腿碉卡木城悉行攻克并焚燒¶
格魯瓦覺各處寨落現在進圍遜克爾宗等語連日¶
正盻㨗音覧奏深為欣悦大兵屡次攻克要隘我武¶
更揚指日迅掃賊人巢穴早奏層功皆由将軍參贊¶
等調度有方領隊鎮将等於地利軍情俱皆熟悉故¶
能動合機宜深可嘉尚均著交部從優議叙其在事¶
<pb:KR2c0013_WYG_110-9b>¶
出力打仗官兵並著查明咨部議叙以示鼔勵¶
¶
　　上諭軍機大臣曰此次攻取格魯瓦覺等處将軍大臣¶
等鼔勵官兵人人奮戰攻克至險地方殱戮來衝賊¶
衆甚為欣慰除将軍大臣侍衛官員兵丁等降㫖交¶
部議叙外其頭等侍衛拉布巴爾巴圖魯瑪爾占自¶
抵軍營乆經出力此次又奮勇得傷著加恩賞給副¶
都統銜其陣亡得傷官兵著阿桂等查明咨部照例¶
議叙有應行賞給巴圖魯名號者亦即奏聞俟朕加¶
<pb:KR2c0013_WYG_110-10a>¶
恩賞給海蘭察倡率官兵攻奪險要木城碉卡痛殺¶
賊人洵屬超衆額森特原係勁将自派徃軍營奮勉¶
出力凡遇打仗能調度得宜首先殺賊亦屬可嘉從¶
前曽經賞給海蘭察額爾克巴圖魯額森特丹巴爾¶
圖魯令改賞海蘭察綽爾和羅科巴圖魯名號額森¶
特墨爾根巴圖魯名號並著賞海蘭察銀三百両額¶
森特銀二百両現在大兵已圍遜克爾宗著阿桂諭¶
知伊等令其益加奮勉迅奏膚功受朕重恩¶
¶
<pb:KR2c0013_WYG_110-10b>¶
　　上又諭軍機大臣曰阿桂調度得當可謂善於用兵而¶
海蘭察額森特尤為勇畧超羣是以此一路賊人險¶
隘俱經官兵攻克遜克爾宗正可乘勝勦取直抵勒¶
烏圍據稱其地止有一面可以仰攻或當斷其水道¶
或從拉枯喇嘛寺繞截其後自不難於得手等語就¶
圖而論拉枯喇嘛寺即在現得格魯瓦覺之旁勢亦¶
不可不取若先攻克拉枯喇嘛寺即由彼繞撃遜克¶
爾宗之後甚屬便㨗可以一舉兩得阿桂等自必計¶
<pb:KR2c0013_WYG_110-11a>¶
出於此也同日明亮奏奎林又将木克什山頂一碉¶
用礮轟摧殱戮殆衆甚屬奮勉俟将達爾圖一帶碉¶
卡盡數勦洗壓下再行優叙至前次聞丹巴沃咱爾¶
赴達爾圖抵禦令明亮聞索諾木亦親来救援丹巴¶
沃咱爾乃賊中之最狡黠者諸事宜加意嚴防而逆¶
酋索諾木親至其地賊衆自更為之捨死用力但賊¶
酋賊目實皆罪大惡極為覆載所不容明亮若能設¶
法将索諾木丹巴沃咱爾一併俘擒其功實為不小¶
<pb:KR2c0013_WYG_110-11b>¶
務須努力為之但大功正届将成尤當動出萬全不¶
可稍有絲毫罅隙為賊所伺方為妥善将士等亦不¶
可因屢勝之後志足意滿稍渉驕矜或致疎於防範¶
¶
　　同日阿桂豐昇額色布騰巴爾珠爾又奏言查勒¶
烏圍係賊人要隘舊巢本與噶拉依相等是以賊¶
酋将遜克爾宗一帶糧食搬徃存貯以為死守之¶
計今仰仗¶
¶
　　天威(臣)等大兵已逼賊巢明亮一軍已克宜喜堅碉訊¶
<pb:KR2c0013_WYG_110-12a>¶
據投出畨人有索諾木帶兵来至勒烏圍欲徃宜¶
喜之説賊酋既併力於此一處則噶拉依之禦備¶
自應單弱而攻噶爾拉當噶爾拉及昔嶺等處亦¶
料無多人聚守此時不論何路督兵進勦原可期¶
其得利但此時努力進攻斷無可分之兵且分一¶
路官兵又須設一路糧站驛䑓轉不免徒稽時日¶
况(臣)等一抵勒烏圍其凱立葉丹壩官兵更無阻¶
滯即可将勒烏圍東北一帶寨落逐一掃净而明¶
<pb:KR2c0013_WYG_110-12b>¶
亮宜喜之兵下至河濵循河而東至噶拉依賊巢¶
對過即出馬爾邦庚額特之後與富徳絨布官兵¶
㑹合便可合搗噶拉依擒渠掃穴早為蕆事奏入¶
報¶
¶
　　聞¶
¶
　　八月壬午¶
¶
　　上諭軍機大臣曰郭羅克賊畨現雖不能滋生他釁然¶
其人窮狠無依志在乘便竊劫内外商旅頗受其累¶
<pb:KR2c0013_WYG_110-13a>¶
而其地相通西藏尤不可不急示嚴懲况郭羅克較¶
諸畨更難化誨其所以不致如兩金川之跳梁者因¶
現無與索諾木莎羅奔丹巴沃咱爾相類之人故不¶
敢肆逞萬一有之未嘗不能為害不可不思患預防¶
阿桂前署總督時曽辦郭羅克之事諒必深知之此¶
輩兇惡窮畨向由地方官轄管而庸劣文武既不能¶
撫之以理又不能懾之以威當平常無事則縱兵役¶
作踐視之不啻如禽畜及略為作梗則圖逃避畏之¶
<pb:KR2c0013_WYG_110-13b>¶
又不啻如虎狼實為有損無益朕深以此為念并料¶
索諾木等窮蹙時必逃郭羅克以冀稍緩須臾之死¶
業已傳諭各路邀截或逆酋竟乘空逸出不可不即¶
速追擒郭羅克境雖畧廣然地勢平坦非若金川之¶
有險可憑如果逆酋竄徃阿桂即當提連勝之兵壓¶
境擒渠並討郭羅克賊畨之罪實為一舉兩得若逆¶
酋並不逃徃則無故移師朕又不肯為此窮兵黷武¶
之事只可於辦理善後時使之有恩可感有威可畏¶
<pb:KR2c0013_WYG_110-14a>¶
庶可以潛消桀驁之心而束之於法度之内方可謂¶
之一勞永逸¶
¶
　　癸未鄂寳顔希深奏言(臣)鄂寳聞将軍明亮攻克¶
達爾圖山梁一切糧務臺站均須務為籌辦隨赴¶
宜喜㑹同(臣)顔希深商酌所有沿途運糧人夫俱¶
令設淜招募添用其難於雇覓之處即将新到人¶
夫撥補至分貯各站軍米除陸續供支外尚存米¶
四千餘石又臬司李世傑禀稱業經酌撥吉地存¶
<pb:KR2c0013_WYG_110-14b>¶
米四千石及於打箭爐倉撥米二千石長運木池¶
更自足供支食其人夫一項先於西路備用人夫¶
内酌撥此路以資應用兹陸續解到人夫一千九¶
百餘名(臣)即量為分安附近各站俟将軍明亮統¶
兵前進即可就近調安新站並據李世傑禀報現¶
由南路撥夫一千餘名将来足敷應用無庸更費¶
周章惟是鑄造礮子需用生鉄前因将軍豐昇額¶
移兵凱立葉所餘銅鉄業經督臣富勒渾調赴西¶
<pb:KR2c0013_WYG_110-15a>¶
路今将軍明亮由此進勦毎日所需生鉄礮子較¶
多(臣)鄂寳行知沿途各站如有現存礮子星飛解¶
運又復商同(臣)顔希深飛咨省局作速派解並札¶
知李世傑将吉地存貯鉄觔就近撥運現據該處¶
已酌撥生鉄一萬觔更為㨗便再查由達圖山梁¶
下壓勒烏圍賊巢中隔一河勢須濟渡上年周臾¶
格江兩處曽製皮船五十隻備用但需時已乆不¶
無損壊(臣)鄂寳昨過格江時面諭站員令其上𦂳¶
<pb:KR2c0013_WYG_110-15b>¶
修理備用復因格江一河下通勒烏圍該處将來¶
成造船隻所需釘油麻等項亦宜先為預備(臣)等¶
已札行軍需局速為辦解以備調用奏入報¶
¶
　　聞¶
¶
　　同日¶
¶
　　上諭軍機大臣曰昨阿桂等奏官兵連次克㨗現已進¶
圍遜克爾宗雖有賊人拒守無難破險摧堅徑抵勒¶
烏圍勒烏圍係賊酋巢穴當必捨死守禦但官兵既¶
<pb:KR2c0013_WYG_110-16a>¶
近逼賊巢大勢已失加以官軍勇鋭賊酋自難以乆¶
持第恐其情窘計窮相率乞降以冀緩死将軍斷不¶
可為其所惑稍存姑息金川負恩肆逆罪大惡極自¶
取滅亡必當明正刑誅以快人心而懾邉徼必官軍¶
費如許力量始得平定其地不當以受降完結使諸¶
畨無所儆畏且不可留此餘孽復滋後患著傳諭阿¶
桂等若逆酋索諾木及莎羅弃兄弟等此時諸營求¶
降惟即擒拏俘獻不得稍有游移並當曉諭諸畨咸¶
<pb:KR2c0013_WYG_110-16b>¶
知此意至前據脱出畨人供稱僧格桑已死金川賊¶
酋将屍徃獻軍營因将軍等不受即埋在遜克爾宗¶
等語今官兵剋日可得遜克爾宗阿桂到彼時務先¶
訊明被獲賊畨即&KR2505;出屍身辨認明確割取首級解¶
交文綬于成都暫存俟擒獲逆酋索諾木及莎羅弃¶
兄弟并賊黨丹巴沃咱爾時俘馘一同解獻至阿桂¶
攻得遜克爾宗時所有凱立葉之賊或可不攻自潰¶
倘賊尚存聚其處豈可置之我兵之後著傳諭阿桂¶
<pb:KR2c0013_WYG_110-17a>¶
於攻破遜克爾宗之時一面進攻勒烏圍一面令豐¶
昇額帶兵數千前徃凱立葉與五岱官兵兩面夾撃¶
賊自難於存匿迨攻克凱立葉豐昇額仍帶兵至阿¶
桂處㑹攻勒烏圍¶
¶
　　丁亥富徳奏言據駐守深嘉卜守偹田藍玉報稱¶
本月十七日有賊三百餘人來奪碉卡田藍玉即¶
留兵一半防守一面接仗賊見我兵無援即分數¶
隊前後衝撃千總張正邦把總馬繼武等及巴旺¶
<pb:KR2c0013_WYG_110-17b>¶
小頭人則吉四面衝殺自己至申兵斃賊人三十¶
餘名受傷甚多漸入樹林敗走馬繼武郭連熊乆¶
鳯則吉等越衆窮追馬繼武郭連熊二人胯中鎗¶
傷郭連熊乆鳯陣亡奏入¶
¶
　　上諭軍機大臣曰現在阿桂已圍遜克爾宗明亮已攻¶
克達爾圖即日可抵勒烏圍賊勢窘迫仍敢衝我卡¶
倫盖欲自露並未窘迫之意深為可恨富徳於各處¶
要隘派兵勦殺甚屬妥善至千張正邦奮勇打仗¶
<pb:KR2c0013_WYG_110-18a>¶
斃賊甚多仍能守住碉卡五座實屬黽勉出力著加¶
恩陞為額外守備遇缺即補仍賞戴孔雀翎把總馬¶
繼武四面接戰殺死二賊受傷後仍能撃敗賊匪亦¶
屬超衆出力著加恩授為額外千總遇缺即補巴旺¶
小頭人則吉從前跟隨将軍阿桂明亮等奮力打仗¶
此次殺敗賊衆自屬黽勉著賞給千總頂帶並戴藍¶
翎其陣亡得傷官兵著富徳查明造册送部照例賞¶
䘏¶
¶
<pb:KR2c0013_WYG_110-18b>¶
　　同日五岱奏言(臣)接奉¶
¶
　　諭㫖将軍阿桂一路已經深入五岱善為防守後路堵¶
禦賊人(臣)現在凱立葉山梁至達里克山各營&KR1296;¶
俱擇要地安設賊衆斷不能侵(臣)又親至莫爾敏¶
山查看谷噶一路及保寜所駐之北山上營栅與¶
莫爾敏山卡座相隔不逺(臣)相其地勢中間設卡¶
三座毎卡留兵駐守直接保寜駐扎之所則谷噶¶
凱立葉間官兵已經聫絡賊衆斷難偷越(臣)仍不¶
<pb:KR2c0013_WYG_110-19a>¶
時派侍衛官弁晝夜廵查留心堵禦如有賊人滋¶
擾彼此救應勦殺奏入¶
¶
　　上諭軍機大臣曰五岱奏於凱立葉谷噶兩路中間造¶
卡駐兵所辦甚屬妥善将軍阿桂等業已統兵深入¶
惟恐後路或有賊人潛来侵擾今五岱自凱立葉至¶
保寜營卡均已駐兵防守是将軍後路連續相通儘¶
可無慮五岱所辦可嘉此時惟俟大兵将抵賊巢豐¶
昇額領兵掃蕩凱立葉後五岱即将彼處之兵酌留¶
<pb:KR2c0013_WYG_110-19b>¶
防守其餘者帶徃丹壩以禦逆酋奔竄¶
¶
　　同日郝碩奏言查西路官兵鹽菜及各站夫役工¶
食毎月約需銀十五萬兩嗣因副将軍豐昇額帶¶
兵四千五百名來至西路並續添滇兵三千名而¶
凱立葉官兵糧餉亦歸併西路支領是以毎月共¶
需銀二十萬両今宜喜軍營副将軍明亮帶兵七¶
千名與原有官兵合計每月鹽菜並共站夫役工¶
價又共需銀十萬両(臣)查每月軍餉自内地解至¶
<pb:KR2c0013_WYG_110-20a>¶
楸砥分為兩路一由卓克采運赴北路一由大板¶
昭運赴西路而自楸砥至桃關尚有十站為西北¶
兩路運送必經之區向來内地解送餉銀每日或¶
十萬及十五萬二十萬不等各站均須用夫數百¶
名雖派有弁役䕶送而口外山髙路險餉鞘既多¶
難於照應且餉鞘需夫既多則逐日滚運米石自¶
少必須均匀解送令其並行無碍嗣後内地解運¶
餉銀俱請酌定每起以五萬為率按日陸續運銀¶
<pb:KR2c0013_WYG_110-20b>¶
則解餉人員沿途易于照料而各站運夫不至一¶
時擁擠即可将所餘夫力多運米石庻軍食更可¶
充裕¶
¶
　　同日郝碩又奏言各站額設人夫向由内地各州¶
縣照糧派雇指定站所撥差押送到站供役遇有¶
差務殷繁之時長夫不敷應用即就近雇募客夫¶
蠻夫以濟𦂳急辦理以来向無貽悞(臣)自去秋到¶
營後見蠻夫供役多係𢹂帶家口并有驢騾在站¶
<pb:KR2c0013_WYG_110-21a>¶
居住領運軍糧軍火頗為得力至本年三月農忙¶
各蠻夫回籍耕種留站者甚少隨将各州縣派委¶
長夫内有年滿自願留站者飭令該管州縣照例¶
給予安家銀兩即於換班夫額内扣除以省徃還¶
縻費今秋成已畢沿途復有蠻夫到站(臣)思此項¶
蠻夫向屬得力而逐日按計背數給與工價口糧¶
似較省便且蠻夫所帶驢騾每匹可䭾米糧三斛¶
較之人夫不啻兼程并站指日大兵三路㑹合需¶
<pb:KR2c0013_WYG_110-21b>¶
用軍糧火藥倍增即将此項蠻夫應用無庸力派¶
里夫致滋内地解送之煩且使之兼程趕運軍需¶
益加充裕(臣)隨飭各站員加意撫循俾其安心供¶
役以期得力均奏入¶
¶
　　上嘉之¶
¶
　　同日富勒渾郝碩奏言現在官兵兩路合圍遜克¶
爾宗(臣)等隨赴格魯瓦覺軍營将餉道糧運事宜¶
通盤籌畫查喇穆喇穆山溝本係運糧正路前因¶
<pb:KR2c0013_WYG_110-22a>¶
賊人據守山梁是以由登古一帶繞道運供今喇¶
穆喇穆山梁既全佔據直抵遜克爾宗應即於喇¶
穆唎穆遜克爾宗適中之牛厰地方安設一站以¶
利轉輸已将官員夫馬分撥安設惟現在官兵尚¶
由色淜普一路夾攻勢不得不分頭接濟所有登¶
古一帶臺站未便遽裁此時應暫以喇穆唎穆站¶
為總滙之所一由南山梁新安牛厰運供一仍由¶
北山梁登古等處運供一俟攻得遜克爾宗大兵¶
<pb:KR2c0013_WYG_110-22b>¶
合併即可均由牛厰運行其色淜普一帶有無防¶
駐官兵該處糧臺應撤應留臨時再行酌定奏入¶
¶
　　上嘉之¶
¶
¶
¶
¶
　　平定兩金川方畧巻一百二¶
¶
