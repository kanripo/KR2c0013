# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.271799
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 25
<pb:KR2c0013_WYG_025-1a>¶
　　欽定四庫全書¶
¶
　　平定兩金川方畧卷十七¶
¶
　　正月甲寅¶
¶
　　上命軍機大臣曰昨温福將千總韓世貴押送到京業¶
經軍機大臣詢問亦無别情該弁前與小金川打伏¶
被賊拘留此等微末武弁原不必責以大義自可無¶
庸加罪著令回至川省仍交温福隨營差委¶
¶
　　丙辰桂林奏言(臣)查卡丫東北山梁五道前隔懸¶
<pb:KR2c0013_WYG_025-1b>¶
崖現在查探山徑並無可進之路若於此屯兵聚¶
守恐致躭延隨將所有兵練即令侍衛將俻等帶¶
領渡河齊集甲木合攻噶爾金自初五至初七連¶
日攻打賊畨㨿高臨下放鎗滚石拒守甚堅至初¶
八日午刻我兵漸次逼近賊畨在山上約有六七¶
百人併力拒敵我兵仰攻迎殺自午至申殺死賊¶
畨五十餘名併鎗斃紅衣頭目一名賊畨驚惶搶¶
去旋俱陸續奔逃我兵鼓勇直追過噶爾金地方¶
<pb:KR2c0013_WYG_025-2a>¶
賊畨齊至前靣山梁半山救應鎗石亂下悉力拒¶
守時巳日暮隨令將弁等將噶爾金先行佔㨿共計¶
得大小碉房十一座石卡七處我兵亡陣兵練三¶
名帶傷三十餘名分别重輕照例䘏賞(臣)査噶爾¶
金賊畨雖經失利但所聚尚多當飭官兵加意防¶
範是夜亥刻賊畨果來攻奪我兵施放排鎗奮勇¶
迎殺賊畨知有偹禦仍逃回東山梁屯踞於山上¶
滚石放鎗我兵難以徑過(臣)現在督同侍衛及鎮¶
<pb:KR2c0013_WYG_025-2b>¶
將等架礮轟摧晝夜攻打以期迅速前進至由甲¶
木山後繞路進攻之處前㨿探路人囬稱山後小¶
路賊人分佈隘卡防守甚宻不能繞越(臣)現與宋¶
元俊宻為啇酌於兩面附近山傍凡稍有人力可¶
通并有可以越繞逹烏直抵僧格宗之路先為偵¶
探以便設法分路進勦奏入¶
¶
　　上諭曰欣慰覧之益當奮勇前進想續增之兵亦當至¶
營軍勢加勁自當尅日擒獲兇渠佇待㨗音也¶
¶
<pb:KR2c0013_WYG_025-3a>¶
　　戊午温福五岱阿桂奏言(臣)等現在資哩圍住賊¶
寨一面派委識路之人各處察看路徑一面盡力¶
轟擊數日之間雖多毁壊伹賊人碉寨俱係用石¶
砌成甚為堅厚軍中礮位皆湏酌量移運所鑄者¶
止六七百斤不能迅速摧殘日間塌地之處賊衆¶
揣知夜間放礮無準乘隙修補且資哩地近羙諾¶
失此要隘即難以支拒大兵是以盡力死守今我¶
兵所登南北兩山連絡二三十里分地日夜攻擊¶
<pb:KR2c0013_WYG_025-3b>¶
已經十有餘日現在探路人囬報逹木巴宗對面¶
迤南有本布爾桑岡一處過山即可抵美諾又資¶
哩北山之後由色布色爾地方可繞至鄂克什官¶
塞等語(臣)等查本布爾桑岡即與從前董天弼由¶
甲金逹所取牛厰地方相近後失牛厰未能復由¶
此路其間有三大岡積雪嚴凝亦甚嶮要如能越¶
此三岡順山前進不過三四日可至美諾桂林已¶
過卡了若由此派兵進勦已近桂林進兵之路一¶
<pb:KR2c0013_WYG_025-4a>¶
同攻取美諾亦覺得力至色布色爾在北山之後¶
深林宻箐險狹難行若由此路遶行可至鄂克什¶
官寨但(臣)等現在三面攻打資哩兵力僅足敷用¶
並無餘兵可由本布爾桑岡遶路前進查陜西兵¶
一千名甘肅兵一千名㨿報于木月十五之前後¶
可到(臣)等公同啇議此項官兵不必俟到資哩預¶
計其將抵逹木巴宗之日即派巴宗魯侍衛章京¶
等前徃帶領由本布爾桑岡一路前進其進色布¶
<pb:KR2c0013_WYG_025-4b>¶
色爾之兵擬于北山官兵内酌量抽出(臣)五岱前¶
徃統領仍督率餘剩之兵力攻資哩務期盡力南¶
北兩山之賊直抵羙諾又攻擊賊寨湏用大&KR0008;(臣)¶
等遣人將向陽坪所存銅斤及應用物料䟎運前¶
來赶𦂳鑄造庶為得力¶
¶
　　同日温福阿桂又奏言本月初六日據資哩南山¶
梁縂兵牛天畀拿獲賊犯一名沙拉押送前來(臣)¶
等嚴加訊問據沙拉供稱係金川勒鳥圍人因小¶
<pb:KR2c0013_WYG_025-5a>¶
金川遣人到索諾木處懇求出兵索諾木初時不¶
允及屢次懇求索諾木派九塞畨人約七百餘名¶
前來救援索諾木發兵時分付帶領頭人等只替¶
他把守山梁不可明與大兵打仗等語(臣)等即將¶
沙拉於軍營正法查兩金川狼狽為奸情狀乆著¶
厯㨿各畨人供稱聞有出兵助逆之事始無㨿確¶
今則顯然是索諾木之黨惡助凶其情實為可惡¶
勦滅小金川後自不得不加兵懲創但㨿該犯稱¶
<pb:KR2c0013_WYG_025-5b>¶
索諾木不令明與官兵打仗自尚知畏懼(臣)等此¶
時惟有迅速攻進羙諾如索諾木即将所派之兵¶
潜撤歸巢而所佔革布什咱地方全行退出(臣)等臨¶
時再當審察情形請¶
¶
　　㫖遵辦奏入¶
¶
　　上諭軍機大臣曰温福等奏現在攻勦資哩賊衆悉力¶
拒守今已覔有間道擬俟續調兵到分路進攻等語¶
所辦甚是看來資哩為賊人門户而桂林一路所攻¶
<pb:KR2c0013_WYG_025-6a>¶
僧格宗亦係賊之要險且俱距巢甚近賊衆抵拒自¶
必益堅今既兩路夾攻而續調官兵日漸増添聲威¶
更壯自可尅期攻克進勦羙諾伹恐僧格桑聞知各¶
處險隘已失竄入金川如索諾木遵檄縳獻并退還¶
革布什咱侵地軍務亦可告竣朕本意原不欲窮兵¶
逺渉也設或索諾木黨惡鴟張則埶難中止自不得¶
不移兵進討即當迅速奏聞早發京兵前往合力集¶
事因思金川巢穴専恃勒烏圍噶拉依等處負嵎拒¶
<pb:KR2c0013_WYG_025-6b>¶
守所有官兵進勦之路理應預為酌籌庶省臨期更¶
煩措置從前進勦金川曾分兩路進兵經略傅恒由¶
喀爾薩爾一路提督岳鍾琪等由丹埧一路將來若¶
須進勦金川仍當由此兩路分進温福桂林各統一¶
路官兵犄角夹攻使賊左右受困方可制其死命其¶
中道路逺近險夷山川形勢阨塞及作何彼此連絡¶
䇿應之處温福等宜早為留心部署務期胸有成竹¶
以便臨時調度悉協機宜伹賊畨等心性狡黠其探¶
<pb:KR2c0013_WYG_025-7a>¶
訪消息較内地尤為便㨗此旨只應温福桂林阿桂¶
等數人宻為籌度其餘軍營將弁等並不宜令其預¶
聞以防洩漏即臨進兵時亦勿稍渉聲張使賊衆猝¶
不及防庶為允恊至所訊沙拉供詞説金川曾経發¶
兵七百相助小金川是其與僧格桑狼狽為奸情罪¶
實為可惡伹此時且不必提及若僧格桑逃至彼處¶
即為申明助惡之罪使其擒渠自贖倘竟頑梗不率¶
庇匿逆酋則聲罪致討索諾木更無可狡餙至沙拉¶
<pb:KR2c0013_WYG_025-7b>¶
所供不可明向大兵打仗之語亦不足信賊酋既已¶
借兵與小金川其打仗與否何從辨别摠之擒獲抗¶
拒賊畨不必别其孰為大小金川槩與騈誅再從前¶
征勦金川時正議直壓山梁搗取賊窠因郎卡窘迫¶
投誠遂以免降完局今若征討金川必當照現辦小¶
金川之例勦平其地永絶後患不可稍有遷就了事¶
之見¶
¶
　　同日温福五岱阿桂又奏言正月初九日馬彪帶¶
<pb:KR2c0013_WYG_025-8a>¶
領黔兵二千佔㨿資哩北靣山梁東西三十餘里¶
俱派將偹扎駐其山梁對過又有髙山係通鄂克¶
什舊寨之路賊畨五六百名在彼佔據初八日夜¶
亥刻賊畨乘風大天黒從山溝宻箐中偷上髙坡¶
分為四路衝擾都司黄壯略守偹王廷玉營盤其¶
時黄壯畧先聞王廷玉處有驚帶兵前往彼此鏖¶
戰賊即潜逃而侍衛巴山泰等聞黄壯畧䖏亦有¶
賊來帶兵應援合力攻擊殺死甚多餘皆從山坡¶
<pb:KR2c0013_WYG_025-8b>¶
逃逸檢㸃軍器黄壯畧隊中失劈山礮二位王廷¶
玉隊中失劈山礮一位(臣)等查馬彪此次帶兵從¶
小路攻奪碉卡佔㨿山梁官兵露宿已歴二十餘¶
日雖不免稍有疲乏但既分兵防範理應加倍嚴¶
宻且礮位尤関𦂳要豈容遺失(臣)等營盤離該處¶
往返五十餘里當即派員前徃確查該鎮所報是¶
夜打仗追殺賊人情形尚屬確實駐卡處所亦並¶
未移動尺寸伹該二員現已遺失礮位請¶
¶
<pb:KR2c0013_WYG_025-9a>¶
　　㫖將黄廷畧王廷玉等交部嚴加議處至總兵馬彪係統¶
¶
　　領大員亦應請¶
¶
　　㫖交部嚴加議處(臣)等調度不善亦難辭咎應一併交¶
¶
　　部察議奏入¶
¶
　　上諭内閣曰軍營礮位關係𦂳要該都司等雖夤夜攻¶
賊竭力勦攻伹不能守獲礮位致有遺失自有應得¶
處分黄壯畧王廷玉等著交部議處其總兵馬彪駐¶
守之處離打仗地方尚逺且聞信親往督勦尚屬奮¶
<pb:KR2c0013_WYG_025-9b>¶
勉加恩勉其議處至温福等大營則相距更逺一時¶
難以查察温福五岱阿桂俱不必交部¶
¶
　　同日温福阿桂奏言(臣)等查雅滿塔爾在土舍中¶
素稱勇幹今令隨營行走尚為出力該土舍前於¶
平定金川後經四川總督䇿楞等給與土守偹職¶
銜原有委牌執照此次被圍遺失今奉¶
¶
　　㫖加恩(臣)等當即傳雅滿塔爾宣示¶
¶
　　恩㫖並給委牌雅滿塔爾已叩頭謝恩祗領再查此次¶
<pb:KR2c0013_WYG_025-10a>¶
瓦寺土守偹薩郎雍中係土司之姪行走亦為奮¶
勉(臣)等亦已給與土都司職已示鼔勵奏入¶
¶
　　上是之¶
¶
　　同日温福阿桂又奏言(臣)等遵查董天弼一路官¶
兵于二月十五日進抵逹木巴宗而(臣)等先於十¶
三十四等日晝夜攻勦巴朗拉攻取碉卡擒戮多¶
人賊畨度力不能支因將木耳宗逹木巴宗等處¶
防守之賊撤往抵禦維時董天弼從蒲松岡小路¶
<pb:KR2c0013_WYG_025-10b>¶
前進在逹木巴宗對河南山梁壓下是逹木巴宗¶
之迅速觧圍實由于此至所得礮位(臣)等以董天¶
天弼在牛厰有遺失礮位之事即訊問董天弼等¶
令其認識據稱木坪軍營所用劈山礮遺失四位¶
此次所獲之劈山礮即係從前所失復將兩鐡礮¶
逐一騐看小鐡礮似内地威逺礮而更小或係畨¶
人所造其九節礮實非畨地所有(臣)等近居逸出¶
人供稱小金川曾向金川借礮三位金川現在索¶
<pb:KR2c0013_WYG_025-11a>¶
取等語此鐵礮或係金川借來之礮亦未可知俟¶
拏獲逆酉方得其情節至鄂克爾土司之色逹克¶
拉觧圍以後察看情形口食不繼所有山田曠廢¶
已乆各畨籽種全無不得不量加撫䘏是以(臣)等¶
奏明約借給土司人衆口糧並飭司道酌借籽種¶
俾及時之耕種(臣)等即向該土司諭以爾鄂克什¶
為小金川佔奪特發大兵勦救在¶
¶
　　天朝用兵勦賊百萬金錢尚所不計何惜爾数石之糧¶
<pb:KR2c0013_WYG_025-11b>¶
乎伹體制所關㫁無養贍土司之理爾等畨人冝¶
自行料理或即在軍營中擔水斫柴亦可覔食一¶
俟賞給籽種到來即赶種春田以資接濟奏入報¶
¶
　　聞¶
¶
　　同日温福又奏言查藍領侍衛哈爾玖帶領成都¶
滿洲兵四十名至逹木巴宗將賊殺退續攻本耳¶
宗亦出奮勇奏入¶
¶
　　上諭曰哈爾玖著授為三等侍衛¶
¶
<pb:KR2c0013_WYG_025-12a>¶
　　辛丑桂林奏言查噶金背後有横亘山梁之一道¶
山勢陡險前曾差人由甲木翻山查探據稱山後¶
雖有小路賊畨屯聚甚多防守甚宻不能逹越等¶
語隨嚴飭格爾金等處官兵加意防偹(臣)督率侍¶
衛並將偹等於夲月初九初十等日悉力攻打噶¶
爾金之東山梁兹於十一日子刻賊畨分路潜來¶
一由扎哇窠後山林内來攻我兵所修梁上木城¶
一由東山梁直撲噶爾金卡座一由噶爾金後山¶
<pb:KR2c0013_WYG_025-12b>¶
梁潜下意圖偷營盤我兵分頭抵禦自丒至卯將¶
東山梁及扎哇窠後山賊衆盡行擊退因噶爾金¶
後靣山梁賊畨甚衆我兵奮勇迎殺彼此相持互¶
有損傷比及天明賊見我兵直前掩殺復添兵接¶
應據髙臨下滚石放鎗山徑逼仄難以仰攻現在¶
架礮轟摧以㫁賊畨下山攻奪之路十二日未刻¶
賊畨復由扎哇窠背後遶山來降官兵合力截殺¶
至酉刻即行擊敗割獻頭人首級一顆殺死賊畨¶
<pb:KR2c0013_WYG_025-13a>¶
十九日我兵帶傷十六名十三日辰刻(臣)督率鎮¶
將等攻取東山梁碉卡而梁上賊畨拒守甚固鎗¶
石亂下自辰至申未能攻克(臣)思小金川正當三¶
路夾擊之時又值屡經失利何以轉能集聚多人¶
或日間對仗或潜夜偷營必有逆黨添兵之事因¶
宻飭熟諳土兵於對敵時分路留心瞭望據稱大¶
半金川畨衆并見有金川頭人額諾等是索諾木¶
之暗為帮助已為顯然必得大挫其鋒痛加殱戮¶
<pb:KR2c0013_WYG_025-13b>¶
彼賊畨知所畏懼始足以戢其桀驁之心(臣)現飭¶
將偹宻帶官兵潜藏於各山附近之隘要處所俾¶
賊畨夜墮伏中以便㫁其歸路盡力勦殺仍督率¶
鎮將侍衛等一靣架礮攻擊噶爾金後面山梁一¶
面設法攻取山東梁碉卡以期速進查索諾木敢¶
於助惡與僧格桑狼狽為奸將來自湏併力殱除¶
但今南路既已帮兵西路諒亦必有徃助之事已¶
飛咨大學士温福提督臣阿桂預為籌偹并扎致¶
<pb:KR2c0013_WYG_025-14a>¶
阿爾泰於章谷等處嚴加防範一靣催令在途貴州¶
兵二千名兼程速赴軍營以資策應奏入¶
¶
　　上諭軍機大臣曰桂林奏十一十二两日賊畨俱繞山¶
梁而來潜圖偷刼經官兵奮力擊敗並派兵設伏邀¶
截所辦俱合機宜至所稱對敵時令土兵留心瞭望¶
大半皆係金川畨衆并見有金川頭人額諾等語昨¶
者據温福奏挐獲賊犯沙拉訊係金川勒烏圍人并¶
供金川派兵約七百餘令頭人帶往相助小金川等¶
<pb:KR2c0013_WYG_025-14b>¶
語是兩路營俱有賊兵自山梁潜来偷奪如出一轍¶
必係金川之人暗為指使其情甚為可惡金川賊番¶
既為小金川出力抗拒或于兩路賊兵截我之後以¶
阻臺站餉道皆不可不防今陜甘兵已據温福奏正¶
月十五日可至軍營而貴州兵亦據王萬邦報稱十¶
二月二十六日已抵成都正月二十左右即可至桂¶
林處是兩路續添官兵聲勢甚壯正可合力夾攻搗¶
穴擒渠并各選派勇幹弁兵在後路嚴宻防禦毋致¶
<pb:KR2c0013_WYG_025-15a>¶
賊人逞其伎倆最關𦂳要至我兵現攻之資哩僧格¶
宗兩處俱係小金川要隘金川助惡之兵更由何路¶
徑赴賊窠則賊衆潜趨羙諾之來路恐即為逆酋將¶
來竄往金川之去路不可不訪問明確預為伏兵堵¶
截以防僧格宗之駾走方為妥恊至於索諾木竟敢¶
顯然助惡更不必慮其知覺生疑此時若仍佯為不¶
知轉使賊人隠為得計自應作為桂林之意派明幹¶
之人前往金川檄諭索諾木以僧格桑抗違教約侵¶
<pb:KR2c0013_WYG_025-15b>¶
佔鄰彊及至官兵壓境尚敢率衆抗拒罪在不赦至¶
爾金川本係無罪之人即與僧格桑誼屬姻親原無¶
縁坐之理且自爾父郎卡投誠以來承受大皇帝恩¶
恵二十餘年今我兵攻勦小金川擒捕逆犯罪有所¶
歸與爾金川無渉乃昨在卡丫山梁望見小金川賊¶
衆内竟有爾金川頭人在彼率衆相助而大兵所獲¶
賊畨沙拉訊係爾金川之人并供金川派兵七百頭¶
人二名往助小金川之語則是爾金川竟顯與小金¶
<pb:KR2c0013_WYG_025-16a>¶
川黨惡甚為非是並㨿沙拉供爾諭頭人止令看守¶
山梁不令與官兵打仗今看此光景爾兵既至小金川¶
即屬助逆是爾自為詭狡其實至愚爾索諾木悖理¶
妄行至此非惟無益于人并且貽害于已實為自取¶
罪戾本督部堂念爾父郎卡向來㳟順奉法不忍遽行¶
聲罪致討特差員弁賫檄傳諭爾索諾木奉到檄示¶
之後著即派傳小金川之衆迅速撤囬並將所佔華¶
布什咱之地盡行退還或僧格桑畏罪逃入金川即¶
<pb:KR2c0013_WYG_025-16b>¶
行擒獻則平定小金川以後原可不波及金川仍得¶
保守土境樂業安居爾若執迷不悟則勦滅小金川¶
即移兵問罪現在各省精兵數萬已集軍營並選發¶
八旗勁旅數萬合力擊攻小金川即爾榜様官兵所¶
至勦洗無遺彼時悔無及矣特為明切檄諭利害爾¶
自擇之如此傳檄既可使其知所驚畏並可硯其舉¶
動若何以便相機辦理但所遣之人湏擇曉明大義¶
勇幹可任令其前徃于事方為有益如索諾木敢于¶
<pb:KR2c0013_WYG_025-17a>¶
抗違則難中止又莫若早為籌辦桂林即當㨿實具¶
奏便可令京兵迅速起程赴川及早集事計汪騰龍¶
所帶之添調陜甘兵三千名二月初旬外亦可至桂¶
林軍營足資攻勦金川之用若如桂林前此之奏令¶
停止又將另煩籌畫桂林此次辦理軍務措置俱属¶
合宜惟停止陜甘兵丁一莭未為得當今亦不深責¶
也至章谷一帶既已扎致阿爾泰嚴加防範甚中肯¶
綮其餘有似此應行防守之處並宜一概留心¶
¶
<pb:KR2c0013_WYG_025-17b>¶
　　(臣)等謹按小金川自作不靖不得不聲罪致討用¶
以綏荒服至如金川壌地毗連茍其各安住牧¶
退地囬巢則我¶
¶
　　皇上如天並覆原可赦其已往而予以自新與鄰近各¶
¶
　　土司共享昇平之福今㳟讀¶
¶
　　上諭令督臣等反覆檄諭董勸兼行詳悉深至終不忍¶
¶
　　不教而誅迨至獷猂不馴始終怙惡¶
¶
　　天兵直壓賊巢獲醜獻俘此實逆䜿之自取殄絶而仰¶
¶
<pb:KR2c0013_WYG_025-18a>¶
　　惟¶
¶
　　大聖人之因物付物又何甞稍有成心也¶
¶
¶
¶
¶
¶
¶
<pb:KR2c0013_WYG_025-18b>¶
¶
¶
¶
¶
¶
¶
¶
　　平定兩金川方畧卷十七¶
¶
