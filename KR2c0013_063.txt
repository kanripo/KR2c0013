# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.499918
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 63
<pb:KR2c0013_WYG_063-1a>¶
　　欽定四庫全書¶
¶
　　平定兩金川方畧卷五十五¶
¶
　　閏三月辛酉豐昇額舒常奏言三月十七日天氣¶
稍覺開霽火攻可期得力(臣)豐昇額即派巴圖魯¶
侍衛佛倫泰等帶兵八百名從東進攻巴圖魯侍¶
衛富爾賽等帶兵一千名從西水卡進攻又令兵¶
丁各攜火彈柴捆並貯土口袋以便填溝而過焚¶
燒碉卡十八日子刻各路官兵齊上山梁逼近碉¶
<pb:KR2c0013_WYG_063-1b>¶
柵抛彈縱入其第一層溝内賊畨燒死甚衆官兵¶
即将柴捆火彈向碉卡抛擲而第二層溝貼近碉¶
根隨抛隨墮溝深不能堆積上燃賊見情形急迫¶
當有百餘人潜繞而下欲截官兵之後其東路之¶
佛倫泰等聞知即帶兵向西抄截西路之富爾賽¶
等亦帶兵往東合擊殱賊六七十人官兵仍即向¶
前攻撲忽而風雪迷漫柴濕火㓕官兵雖竭力攻¶
取而久持無益漸次撤囘至(臣)舒常日旁地方察¶
<pb:KR2c0013_WYG_063-2a>¶
看形勢逼近賊碉必湏先拏木柵方為妥便即派¶
侍衛普濟保等先於十三日子刻乘雪帶兵潜往¶
約離賊碉兩箭之逺拏立木柵比及賊畨知覺施¶
放鎗砲而漢土兵丁巳将木植排立於外土袋叠¶
積於内不能穿透忽有賊二百餘人分隊來衝被¶
官兵預備之鎗砲以及木柵中之鎗一時並發殺¶
賊二三十人帶傷者甚多餘俱潰散(臣)令将木柵¶
修立堅固四面掘濠選兵五百餘名駐守且距砲¶
<pb:KR2c0013_WYG_063-2b>¶
䑓不逺可以互相照應旋經(臣)豐昇額知㑹同日¶
進攻(臣)舒常於是日丑刻分兵潜進官兵纔過新¶
拏木柵十餘歩賊即放鎗抵禦官兵進至溝沿抛¶
擲火彈下燒溝中伏賊紛紛驚亂官兵即用長矛¶
下搠殱斃甚多維時風雪驟至賊下見南邊攻撲¶
木柵官兵地形偏下從高下壓官兵施放連環鎗¶
擊斃賊三四十人(臣)舒常並令火器營䕶軍校百¶
合等由樹林中潜往射死數人餘仍竄囘碉卡(臣)¶
<pb:KR2c0013_WYG_063-3a>¶
豐昇額查達爾圖山比日旁高出數倍進攻必由¶
陰坡而上即俟天氣和暖而積雪一時難化措足¶
維艱惟日旁山勢稍平倘得晴融數日向陽山坡¶
頗可行走且達爾圖及日旁俱係金川門戸一處¶
攻克皆可直搗賊巢現在分兵兩路雖能牽綴賊¶
勢而兵力未免稍單(臣)豐昇額擬即帶兵潜往日¶
旁與舒常㑹合併力進攻或可速為某事至宜喜¶
軍營臣酌留兵六千餘令領隊大臣華善提督馬¶
<pb:KR2c0013_WYG_063-3b>¶
彪署搃兵官達色等帶領駐守仍令每日照常放¶
砲轟摧作進攻之状賊畨若撤守禦之衆潜往日¶
旁亦可乗虚而入同日鄂寶奏言三月十三日據¶
㕘将馬應詔禀稱撒拉角地方&KR0589;送公文兵丁再¶
如學等行至東北山梁突遇夾埧該兵被戳身死¶
等情(臣)查軍營後路雖經分駐營卡而於撒拉角¶
未設有防兵當飭該㕘将就近撥兵設法跴緝並¶
諭令綽甲布土司工噶諾爾布一體查拏務獲(臣)¶
<pb:KR2c0013_WYG_063-4a>¶
思此一帶駐守之兵俱因䕶粮運軍郵而設今既¶
令其查拏夾埧若不分定界址専以責成恐致互¶
相推諉(臣)現在檄調副将董梁來營令其查明分¶
防地方某處至某處若干於適中定界逐日各派¶
官兵㑹哨巡邏倘遇該管界内夾事不能及時拏¶
獲立即㕘處使之各顧考成實力查辦至撒拉角¶
應否添設防兵之處(臣)現在札詢豐昇額商定均¶
奏入¶
¶
<pb:KR2c0013_WYG_063-4b>¶
　　上諭軍機大臣曰豐昇額等乗夜進勦調度頗為合宜¶
在事之将領弁兵亦俱能奮勉出力乃為風雪所阻¶
實覺可惜向後漸暖佇望㨗音至賊畨敢於屢次滋¶
擾甚屬可惡且軍營後路運送軍粮火藥闗係𦂳要¶
尤不可不嚴加範圍鄂寶将駐守各員分定界限㑹¶
哨巡查固足以杜推諉而専責成但此等賊匪以搶¶
掠為常事若不重示懲創不能使之畏懼賊番既能¶
於林箐中放夾埧官兵何不可潜伏殺賊多殱數人¶
<pb:KR2c0013_WYG_063-5a>¶
庶㡬深知儆畏不敢輕出方為妥善豐昇額現在帶¶
兵弁進勦不能分心兼顧著将此事専交鄂寶令其酌¶
量多派官兵實力妥辦¶
¶
　　壬戌阿桂明亮奏言查當噶爾拉山梁前因雨雪¶
連綿未能攻撲(臣)等體察情形自西而東之第四¶
碉經官兵用礮晝夜轟㩁本已頺毁兹自三月十¶
九日後天氣開霽自當速為進攻但(臣)等思現在¶
官兵雖於前此所克第五碉處設立營卡横截於¶
<pb:KR2c0013_WYG_063-5b>¶
山梁衆碉之間已㫁賊畨聫絡形勢然尚未能即¶
扼賊畨要害若将靠西山梁賊畨第一雙碉之東第¶
二碉先能攻得則納扎木三四兩碉前後夾攻更¶
易於克取而𦂳接納圍東邊之第八碉若再能佔¶
據則六七兩碉左右皆係官兵營卡賊番勢難孤守當撥官¶
兵於二十一夜陸續分進潜至各碉崖磡之下而賊於第四¶
碉西坡磡旁修木石大卡三座又於碉旁之溝設立兩層木¶
柵防禦頗為嚴宻(臣)明亮同三寶伊常阿綏庫督率進攻¶
<pb:KR2c0013_WYG_063-6a>¶
官兵均以雨雪稍稽深懷憤切鎗箭齊發拔柵過¶
濠與賊短兵相接直逼碉根隨於碉墻轟塌處踴¶
躍攀援而上賊畨放鎗不及紛紛潰逃當被官兵¶
殺死五十餘人受傷竄走墮入崖下雪中者又有四五¶
十人其進攻第八碉及攻靠西山梁第二碉之官¶
兵亦至碉下溝邊竭力奮攻賊畨鎗石如雨未能¶
遽克且時已日中水泥融化難以用力始漸撒囘¶
賊畨因連次受創並不敢出碉拒敵間有往接應¶
<pb:KR2c0013_WYG_063-6b>¶
者又被官兵擊斃約有五六十人當即令将所得¶
碉卡拆毁另派官兵拏卡與前此所得第五碉地¶
方營盤聫絡駐守查此次進攻賊畨不敢明來接¶
㐲但如所攻之第四碉賊畨於碉外多添卡座彼¶
此應援且編結桞條中實泥土以為卡墻籍此禦¶
砲又於碉卡内深掘地窖地窖之旁斜上穿眼藏¶
身既固放鎗復便死守之謀實為周宻但如此抗¶
拒而第四碉竟行攻得則官兵之氣更覺奮揚此¶
<pb:KR2c0013_WYG_063-7a>¶
時營壘排列山梁之上所佔地面已寛其迤東迤¶
西各碉又可相機攻取奏入¶
¶
　　上諭軍機大臣曰阿桂等奏攻得山梁第四碉一摺在¶
事之将領弁兵等奮勇可嘉著阿桂等查明存記檔¶
案俟山梁碉卡全行攻得再交部議叙其陣亡之漢¶
土兵練及受傷之官弁兵丁並著阿桂等確查咨部¶
照例䘏賞至第四第五兩碉連次攻得已隔斷賊勢¶
令其首尾不能照應就此情形即由攻克碉卡之處¶
<pb:KR2c0013_WYG_063-7b>¶
乗勝罙入固無不可但山梁未浄賊碉尚餘六座若¶
不一併攻克則後路未能肅清或為賊所阻截轉屬¶
不成事體阿桂務須設法全數埽除使官兵得以遄¶
進無滯尤為妥善向後天氣漸暖氷雪日融自更¶
易於得手三路中有一路攻進其他賊勢自然潰解¶
将來大勲克建雖勞績維均而先得首功者自必更¶
膺茂賞著傳諭阿桂等勉力為之¶
¶
　　同日阿桂又奏言(臣)欽奉¶
¶
<pb:KR2c0013_WYG_063-8a>¶
　　諭旨詢問金川舊圖所開路逕查現在攻取之當噶爾¶
拉山梁下即係克舟九寨該處地廣寨多每寨畨¶
民百戸及數十戸不等順河而東北即係僧達地¶
方若從巴旺布拉克底之深嘉卜一帶繞進固可¶
前抵僧達但克舟九寨係在當噶爾拉後山山半¶
而僧達乃在山下大兵若由此進攻是賊畨轉㨿¶
山上得以凴高抗拒恐未易得利今從當噶爾拉¶
進攻一将山梁各碉克獲自高而下從克舟九寨¶
<pb:KR2c0013_WYG_063-8b>¶
直抵僧達自有建瓴之勢查僧達一處隆胡十二¶
三年搃兵馬良柱曽經攻抵其地所以未能深入¶
者爾時因無大砲為其所阻今大兵若至此地則¶
距噶拉依不過三四十里用砲轟摧無難攻取目¶
下金川賊衆在當噶爾拉據險死守若使大兵到¶
從深嘉卜地方進攻克舟九寨直逼僧達俾其前¶
後受敵更為得勢而現在兵力不能再分(臣)查此¶
三路進兵昔嶺一路距噶拉依本近然必攻上昔¶
<pb:KR2c0013_WYG_063-9a>¶
嶺再得石城攻克始能直壓賊巣而綽斯甲布一¶
帶若攻上宜喜日旁山梁其下即係人衆田多之地¶
大兵至此則賊已失所依恃勒烏圍雖在隔河勢¶
亦揺動至(臣)現攻之當噶爾拉官兵營壘横截山¶
梁在賊衆碉卡之間此時若連營而下未甞不可¶
但山梁延袤二十餘里雪積凍深分駐分攻所需¶
兵力不少若復徑行前進勢不能多兵接續而各¶
碉内皆有賊畨乗間衝截後路不可不防必将當¶
<pb:KR2c0013_WYG_063-9b>¶
噶爾拉賊衆一律掃清始可慗旅前進竊計此時¶
全局情形(臣)一路官兵已上山梁未能下壓而温¶
福豐昇額兩路官兵又皆未上山梁所以於勦滅¶
凶渠之局尚未敢遽言勊期蕆事此三路兵内得¶
一處攻開賊畨支拒已難若更攻開兩處則賊畨¶
之力量日形其絀(臣)於乾隆十三年在金川軍營¶
時聴聞衆議皆以為㫁不能辦(臣)彼時頗為憤切¶
及前嵗來至軍營尚無人敢言接辦之事即兵丁¶
<pb:KR2c0013_WYG_063-10a>¶
等言及金川輒皆動色相戒兹自小金川掃蕩遂¶
接勦金川以來我兵日與賊畨接仗各思奮勇見¶
功毫無畏怯而屯練土兵等咸稱此次金川必滅¶
並附近各土司喇嘛等亦皆䖍誦得勝諸經以祈¶
速㓕金川并有言賊酋於某時某月必滅特來禀¶
告者人心如此¶
¶
　　天意可知現雖礟位不無炸裂雨雪亦覺稍多但兵丁¶
俱獲安全賊畨鎗礮絡繹營盤之上而受傷者絶¶
<pb:KR2c0013_WYG_063-10b>¶
少此皆仰藉¶
¶
　　皇上威福所庇而賊畨滅亡之兆即於斯可卜(臣)現在¶
督率官兵併力奮攻務在迅克當噶爾拉山梁進¶
抵僧達自可乗勢直搗賊巢奏入報¶
¶
　　聞¶
¶
　　同日富勒渾奏言(臣)欽奉¶
¶
　　諭旨遵即確查藩庫實存銀數併現奉部撥銀五百萬¶
兩統計軍需支用約至六七月間即湏接濟至人¶
¶
<pb:KR2c0013_WYG_063-11a>¶
　　夫一項(臣)接署後因查有派及里下者亦有官為¶
顧募者從前辦理並未定有章程業飭軍需局并¶
各站員詳細查明分析造報容俟覆到時再行據¶
實具¶
¶
　　奏查川省自辦理軍需以來一切人夫官給工價未¶
甞絲毫累及閭閻不過輓運稍資民力而小民藉¶
以為生計者甚多均極踴躍(臣)留心體訪每於各¶
屬進見時諄諄告誡并察詢民情俱稱寧帖至嘓¶
<pb:KR2c0013_WYG_063-11b>¶
匪最為不法然皆係無業之民現值軍興多赴口¶
外充當夫役内地偶有存留又經署臬司顧光旭¶
設法嚴懲莫不畏法(臣)現駐省城凡察吏安民之¶
事皆分所宜為㫁不敢稍為玩忽奏入¶
¶
　　上諭内閣曰川省自用兵以來節經降旨撥解隣省及¶
部庫銀共一千九百餘萬兩詢據富勒渾奏到此項¶
銀兩約計可用至本年六七月間現在将軍等分路¶
統兵進勦屢次攻克至彼時自可掃穴擒渠大功告¶
<pb:KR2c0013_WYG_063-12a>¶
蕆而軍需一項不妨寛裕儲備以資應用著交户部¶
再酌撥銀五百萬两解赴川省其作何分撥解運之¶
處即著户部妥議速奏¶
¶
　　癸亥户部奏言(臣)等遵¶
¶
　　㫖擬於河南省撥銀九十萬两安徽省撥銀九十萬两江蘓省¶
撥銀一百二十五萬两江寜留協地丁項内撥銀二十六萬两¶
湖北省撥銀十萬兩湖南省撥銀五十萬両両淮¶
塩課項内撥銀六十萬兩浙江省塩課項内撥銀¶
<pb:KR2c0013_WYG_063-12b>¶
四十九萬兩共銀五百萬兩行令各該督撫塩政¶
即派妥幹員弁分起解川備用¶
¶
　　乙丑劉秉恬奏言據小牛厰糧員崇慶州知州陳¶
子檜禀稱三月十七日夜有金川賊畨百數十人¶
由東山梁而下鳥鎗聲響維時外委胡林遞送摺¶
報前赴功噶爾拉當即㑹同外委哈元功督率站¶
夫差役客民等持械往勦已被賊畨焚燒客棚刼¶
去客民貨物分路而逃復差人上梁查視情形據¶
<pb:KR2c0013_WYG_063-13a>¶
稱梁上賊畨新修水卡接連五座查得客民被賊¶
殺斃者二人受傷者七人客棚被焚者三座次日¶
賊又在小牛厰十餘里外之一碗水地方林中呼¶
嘯等語(臣)查小牛厰距金川甚逺賊番突然而來¶
設卡屯據似難凴信該畨等如果窺伺後路勢必¶
紆繞道途方能到此小牛厰兩面俱山一經追截¶
其勢難於逃竄正可乘此痛加殱戮隨飭總兵五¶
福撥兵二百名由羙諾就近馳赴小牛厰南□(臣)¶
<pb:KR2c0013_WYG_063-13b>¶
亦即由簇拉角克帶兵二百名由帛噶爾角克翻¶
山直抵該處以期兩兵㑹勦乃行至中途即聞並¶
無賊畨之語及抵該站五福亦已到來(臣)親往查¶
騐賊畨出入路徑及搶奪情形詳加詢問始知是¶
夜祇有賊匪數人於糧臺二里外搶奪客民食物¶
客民潘合黄與賊格鬪致傷殞命因彼此閧亂之¶
時松棚失火延燒至山梁並無卡座一碗水地方¶
亦無賊匪踪跡與該州所報情節逈殊(臣)查小牛¶
<pb:KR2c0013_WYG_063-14a>¶
厰現駐粮臺雖無賊畨屯據之事但搶奪傷人實¶
屬不法除宻訪務獲外(臣)並於駐防羙諾兵内酌¶
撥一百名在小牛厰一帶安卡巡防使賊匪不敢¶
再行滋擾至口外安設粮䑓多係荒僻之區遇有¶
𦂳要事件全賴站員鎮静主持以資彈壓乃該州¶
陳子檜一聞賊匪搶奪之言遂致心膽俱喪輒據¶
道路傳聞妄稱賊衆屯聚詞涉張皇似此老憊無¶
能非但不能辦理站務即换囘本任亦必致廢弛¶
<pb:KR2c0013_WYG_063-14b>¶
地方應請将陳子檜革職示儆奏入¶
¶
　　上諭軍機大臣曰劉秉恬奏崇慶州知州陳子檜妄報¶
賊匪搶奪情形㕘請革職自應斥革示儆其小牛厰¶
山梁並未設立木卡亦無賊匪屯聚踪跡既據劉秉¶
恬親行查勘自屬非妄但該處現有賊畨搶奪滋擾¶
之事或賊匪即在附近林箐中潜蹤嘯聚偷放夾壩¶
亦未可知所謂寧可信其有益當加意預防雖劉秉¶
恬已派兵百名在彼安卡防守尚恐不足濟事且此¶
<pb:KR2c0013_WYG_063-15a>¶
一帶為運送兵粮軍火所必經尤闗𦂳要不可稍有¶
疎虞該督務𣲖妥幹員弁帶兵往來巡查遇有賊踪¶
即竭力捜勦殱&KR1229;無遺使賊匪知所畏懼不敢輕犯¶
¶
　　(臣)等謹按賊匪情同鬼蜮搶掠是其長技小牛¶
厰雖隔金川尚逺而爾時距木果木之變不過¶
兩月有餘安知非小金川降畨先被金川勾引¶
為其所用因而潜擾粮臺偵探我兵虚實乃該¶
督恐傳聞惑聚所謂知其一不知其二恭誦¶
¶
<pb:KR2c0013_WYG_063-15b>¶
　　諭旨以為潜跡嘯聚事未可知¶
¶
　　勑令寜信其有益加防守葢惟哲秉先機是以辨之於¶
早而思患預防無微不至也¶
¶
　　丙寅豐昇額舒常奏言(臣)豐昇額於三月二十一¶
日夜間帶領官兵潜赴日旁低處暫駐察㸔賊畨¶
據守情形山勢亦險但較之達爾圖有間且此處¶
氷雪漸融路不甚滑山梁中有大碉一座左築石¶
卡右列木柵外有丈餘深溝横繞若由正路而進¶
<pb:KR2c0013_WYG_063-16a>¶
勢難得手湏從兩旁抄截後路並於正路攻擊使¶
不能首尾相顧可期制勝臣於二十三日丑刻督¶
令各隊官兵以次前進逼近木柵勢甚猛鋭賊畨¶
忙促約有百餘從溝口齊出前來抗拒當被官兵¶
擊斃過半餘仍竄匿守碉不敢復出(臣)等細察賊¶
情此時不過恃有碉卡遮身深濠難越若盡行擊¶
毁失其所恃自必易於攻取此次打仗都司釋迦¶
保因督兵屢逼賊寨受傷陣亡¶
¶
<pb:KR2c0013_WYG_063-16b>¶
　　同日温福海蘭察奏言查昔嶺第五碉此時雖經¶
被砲擊裂而碉樓甚大周圍石牆又甚堅厚尚有¶
丈餘未經摧破(臣)等飭令副都統額森特自前立¶
卡座處復斜立二卡晝夜連用砲轟至三月二十¶
日又将碉擊碎大半(臣)温福同(臣)海蘭察商議現¶
在賊碉既已損壊至此若分兵二三路一齊衝擊¶
再派兵一兩路攻取兩旁之碉使其不能互相救¶
援似能濟事隨派額森特領兵四百名由左手而¶
<pb:KR2c0013_WYG_063-17a>¶
進副都統阿爾蘓納烏什哈達領兵四百名由右¶
手而進(臣)海蘭察督兵由中路前進同取第五碉¶
又派副都統巴朗普等各領兵四百名分取兩旁¶
碉座二十一日黎明三路官兵俱抵第五碉墻下¶
正欲攀登溝内藏匿賊畨出而抵拒官兵奮勇衝¶
殺不避鎗石時都司曹順所帶投誠之畨人阿嘉¶
忽見披紅褐賊畨知川頭目即向前用刀殺死曹¶
順亦面中石傷官兵幾次衝進賊畨鎗石如雨不¶
<pb:KR2c0013_WYG_063-17b>¶
能久立暫且撒兵又阿爾蘓納烏什哈達等連日¶
下溝開路除前立卡座之外毎日一面打仗一面¶
立卡現已直抵溝邊賊畨甚為窘迫常乗夜來擾¶
新立之卡俱被我兵&KR0503;殺受傷逃竄二十一日晚¶
林内有賊三四百人分三路而出阿爾蘓納烏什¶
哈達等領兵迎敵殺死三四十名亦即奔潰均奏¶
入¶
¶
　　上諭軍機大臣曰豊昇額等奏進攻日旁碉卡殺賊情形¶
<pb:KR2c0013_WYG_063-18a>¶
又温福奏攻勦昔嶺第五賊碉各摺在事官兵俱屬¶
勇往著交将軍等仔記俟全得該處碉卡時查明交¶
部議叙其温福一路之都司曹順殺死賊目不期面¶
帶石傷實為奮勇可嘉著以逰擊用遇有軍營缺出¶
即行補授其豐昇額一路之都司釋迦保屢逼賊寨¶
傷重捐軀殊可憫惜著照㕘将例咨部議䘏又両路¶
陣亡受傷之弁兵並著查明咨部照例䘏賞¶
¶
　　同日豐昇額舒常又奏言三月二十日據暫駐丹¶
<pb:KR2c0013_WYG_063-18b>¶
埧副将李天佑禀稱卓克采土司甲噶爾布木之¶
女嫁與索諾木為妻近聞病故甲噶爾布與從噶¶
克土司那木扎爾商量欲遣人前往挿旗燒紙副¶
将聞之不勝駭異隨即譯諭甲噶爾布木等云金¶
川知爾等派出土兵助勦為此懷恨将汝謀死如¶
何再去挿旗燒紙自投死路惟應隨大兵速滅金¶
川為是等語(臣)等伏查卓克采與金川雖係児女¶
姻親但現值大兵進攻土司助勦自未便聴其往¶
<pb:KR2c0013_WYG_063-19a>¶
來通信李天佑所諭之詞似屬得當惟畨性多疑¶
尚須明白開導方為妥恊(臣)等如逕諭卓克采土¶
司等恐其畏懼太過轉致無益是以仍宻飭李天¶
佑再作伊意諭以金川賊酋悖逆已極罪在不赦¶
今汝女既死絶無𤓰葛更當隨征出力剪除禍根¶
今爾等若遣人前去與此種旦夕滅亡逆酋通信¶
往來爾等不免受累令李天佑譯出就近發給仍¶
查卓克采奉諭後光景即行禀聞計此時五福亦¶
<pb:KR2c0013_WYG_063-19b>¶
當将抵丹埧(臣)等宻扎五福一體留心駕馭以收¶
其心而得其力均奏入報¶
¶
　　聞¶
¶
　　同日豐昇額又奏言(臣)來日旁山同三等侍衛瑪¶
爾占領兵行走因山路﨑嶇人馬俱倒不能行動¶
(臣)因覺木交糧站甚近鄂寶現在彼處合其照應¶
醫藥可冀速痊瑪爾占雖言語含糊尚諄諄以仍¶
來軍營効力為請俟調治數日是否痊愈或留軍¶
<pb:KR2c0013_WYG_063-20a>¶
營或送囘京再行辦理奏入¶
¶
　　上諭軍機大臣曰瑪爾占山行馬倒受傷甚重尚以仍¶
來軍營効力為請其感戴朕恩悃誠可念著加恩授¶
為二等侍衛賞銀五十兩将此寄知豐昇額如瑪爾¶
占調養可愈仍令前往軍營以遂其願¶
¶
　　(臣)等謹按敵愾忘身人臣之義瑪爾占以隨征¶
侍衛因馬倒致傷自非臨陣被創可比乃¶
¶
　　皇上念其受傷之後尚以仍赴軍營出力為請特傳¶
¶
<pb:KR2c0013_WYG_063-20b>¶
　　天語恩賚頻加以此鼓厲行間疇不感激涕零争圖報¶
効温語拊循人如挾纊收羣力而集大勲莫非¶
¶
　　至仁之所致也¶
¶
　　同日¶
¶
　　上諭内閣曰上年秋間川省調取各省征兵所需皮棉¶
衣具等項均令地方官代為辦送例應於各兵餉銀¶
内分季扣還前曽降旨将甘省兵丁借領辦装銀兩¶
俟凱旋後再扣以紓兵力所有陕省征兵製辦衣履¶
<pb:KR2c0013_WYG_063-21a>¶
借領司庫銀兩事同一例並著加恩統俟該兵凱旋¶
後再扣還項俾各兵眷属養贍寛然該部遵諭速行¶
¶
　　同日温福又奏言查金川賊匪較小金川更為狡¶
悍乗間偷刦是其常技(臣)自上年進勦無時不嚴¶
飭将領留心防範並可趂其逺來盡力攻擊自移¶
營木果木各山營卡俱已偪近賊碉屢有賊畨乗¶
夜來擾因官兵預為凖備從未稍致挫失且每次¶
必有帶傷被殺之賊(臣)奉¶
¶
<pb:KR2c0013_WYG_063-21b>¶
　　諭旨查辦夹埧見有可辦之處即派熟識路逕之人帶¶
領漢土兵丁潜往捉拏活口聞達扎克山溝之西¶
董寨地方向有人踪曽差自京來營之金川人楊¶
素前往伺察擒拏未見踪跡嗣查未果木後山徳¶
爾森保所駐之處有溝一道林箐深宻屢有賊匪¶
窺伺均經官兵擊走因復令楊素帶兵三十名前¶
往據稱探得山坡林内有松棚二處藏匿十數人¶
官兵奮勇赶殺又有両隊賊畨各有七八十人前¶
<pb:KR2c0013_WYG_063-22a>¶
來救應因賊多兵少即行撤囘等語再查阿爾蘓¶
納所佔之木果木山腿現在向下拏卡已至溝底¶
賊畨見官兵将次過溝情勢迫切常於黒夜潜來¶
計圖滋擾俱經官兵殺退又於三月二十一日傍¶
晚有賊三四百人分為三路欲撲新設兵卡阿爾¶
蘓納等帶兵往勦殱賊三十餘名其餘受傷者甚¶
多自此賊畨不敢復出官兵拏卡並無阻碍奏入¶
報¶
¶
<pb:KR2c0013_WYG_063-22b>¶
　　聞¶
¶
¶
¶
¶
¶
¶
　　平定兩金川方畧卷五十五¶
¶
