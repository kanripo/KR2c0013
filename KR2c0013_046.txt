# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.392963
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 46
<pb:KR2c0013_WYG_046-1a>¶
　　欽定四庫全書¶
¶
　　平定兩金川方畧卷三十八¶
¶
　　九月甲午阿桂奏言苐五次陜兵二千内一千二¶
百餘名已赴西路其至南路達烏者僅七千餘名¶
苐六次陜兵一千昨據温福抄送摺稿令赴南路¶
但西路亦在需兵是以飭令帶兵將偹仍赴西路¶
至南路官兵除派徃綽斯甲布及革什咱共八千¶
名外兵力本单且察看去冬所募新兵多有強弱¶
<pb:KR2c0013_WYG_046-1b>¶
不齊半載以來其中疲乏患病者不少(臣)已挑汰¶
七百餘名駁回原營革伍今蒙¶
¶
　　皇上令將湖廣後起之二千名即往南路加以滇楚各¶
兵到日自可迅圖罙入惟是前次派兵由魯掲山¶
梁襲勦及此次由甲爾木進攻所有接仗守碉俱¶
係金川賊衆近又據脱出之屯兵供稱索諾木等¶
將勒烏圍以上賊畨派出堵禦西路其噶拉依以¶
下賊畨派出堵禦南路是賊酋黨惡䲭張今日之¶
<pb:KR2c0013_WYG_046-2a>¶
辦小金川寔已與辦金川無異若不分勦金川以¶
掣其勢則恃險助守難免稽延時日就目下情形¶
而論綽斯甲布一路官兵寔不可少且綽斯甲布¶
土司必俟官兵前進方肯多派土兵助勦而南路¶
各土司又必俟綽斯甲布派兵助勦方能寔力奮¶
攻所以此路進兵更難稍緩近因宋元俊染患時¶
疫是以稍遲數日現已飭令辦糧各員上𦂳轉輸¶
以供軍食一俟宋元俊病體稍愈立即起程撥兵¶
<pb:KR2c0013_WYG_046-2b>¶
進發奏入¶
¶
　　上諭軍機大臣曰前阿桂奏官兵自甲爾木山梁退回¶
俟有續調兵到即行前進佔據之語續據雲南湖廣¶
督撫奏聞官兵入川日期阿桂處應有帶兵大員禀¶
報何以今日摺内並未奏及又阿桂另摺奏稱綽斯¶
甲布一路進兵更難稍緩但宋元俊患染時疫未能¶
迅速進兵阿桂宜將應派之兵派員先行帶往并諭¶
宋元俊在後繼進方屬妥協設或宋元俊病難速痊¶
<pb:KR2c0013_WYG_046-3a>¶
則又尚須另籌接代之人不可因循姑待坐失事機¶
且據金川脱出屯兵供詞索諾木將所有賊衆盡派¶
助小金川支禦西南兩路則境内自必空虚此時若¶
由綽斯甲布乗間直入或將索諾木勦擒全局竟可¶
不勞而定自是極好機㑹惜乎進兵稍遲不能先發¶
制人耳至綽斯甲布之兵由革布什咱挑撥前往革¶
布什咱甫經收服其地為章谷後路所有派駐之兵¶
不宜過于抽撥今現調之昭通及湖廣兵六千名早¶
<pb:KR2c0013_WYG_046-3b>¶
已入川境阿桂酌調數千選員帶赴綽斯甲布較之¶
獨専調革布什咱之兵更為得力阿桂當就現在之¶
情形通盤籌酌務出萬全¶
¶
　　同日文綬阿桂奏言查此次進剿小金川上年西¶
路官兵每兵百名均酌給長夫四十名以供應用¶
至(臣)阿桂前此接管木坪一路官兵既未給與䭾¶
載亦未募帶餘丁地方官隨時撥夫雇用與西路¶
官兵現同一處進剿自不宜稍有偏枯但若照西¶
<pb:KR2c0013_WYG_046-4a>¶
路每兵百名給夫四十名所費過多即每兵百名¶
酌减至三十名似與餘丁數相符而可支分例餘¶
丁尚多惟减至二十名則計算夫價比三十名餘¶
丁之鹽菜雖畧有浮多而口糧已省十名以所省¶
口糧運脚通行核算比之三十名餘丁所支已屬¶
有盈無絀此木坪一路仿照餘丁所費數日酌辦¶
長夫之原委也惟是西路軍营辦夫較易而有夫¶
則在營之兵盡屬打仗之兵至南路辦夫較難又¶
<pb:KR2c0013_WYG_046-4b>¶
現值秋收之際雇募殆費周章(臣)文綬察看雅州¶
以南民户稀少辦夫更多竭蹷但若令各兵自供¶
炊㸑樵汲勢不能人人得力查新調滇楚官兵雖¶
經阿爾泰飛咨各省多帶餘丁近據各撫(臣)咨覆¶
兵丁業己起程不及雇募至川省兵丁雖在本省¶
出師然距本營逺者各有二三千里即與别省調¶
來無異應請將滇楚川三省兵丁每百名仍照舊¶
給餘丁三十名之例即将餘丁鹽菜口糧按數折¶
<pb:KR2c0013_WYG_046-5a>¶
價分給各兵令其雇合隨營買賣之人以資樵汲¶
但餘丁係實支口糧此則全行折價兩者相較並¶
無浮費而兵丁均沾實惠奏入¶
¶
　　上從之¶
¶
　　乙未温福豐昇額奏言據董天弼禀稱曾頭溝一¶
路已有甘省兵一千餘名並漢土兵練三千六百¶
餘名該鎮帶領合力進勦又𣲖甘兵一千七百名¶
三雜谷土兵七百名由梭磨之堪卓溝前進分勦¶
<pb:KR2c0013_WYG_046-5b>¶
統俟軍糧稍裕迅即進發奏入¶
¶
　　上諭軍機大臣曰董天弼即帶兵前往曾頭溝一路正¶
當乗此機㑹迅速進取即或口糧稍未充裕所過畨¶
地遇有糧食亦可用價售買畨人貪得價值自必踴¶
躍樂從且克取碉卡更可因糧于賊並割取未穫禾¶
稼以裕軍食尢為便益著傳諭董天弼務須鼓勵官¶
兵前進毋得刻遲仍令鄂寶速行催䟎糧運以資接¶
濟¶
¶
<pb:KR2c0013_WYG_046-6a>¶
　　上諭軍機大臣曰前因金川賊酋悉力抵禦西南兩路¶
料其境内空虚曾令阿桂𣲖兵由綽斯甲布一路為¶
擣虚之計今據温福奏訊鄂克什脱出畨人供詞索¶
諾木惟恐綽斯甲布土司引導官兵進勦并懼該土¶
司自行發兵攻行等語則綽斯甲布一帶實為有隙¶
可乗着傳諭阿桂速撥兵四五千選𣲖勇幹將領帶¶
往併駕馭綽斯甲布土司作為鄉導出其不意乗間¶
進攻實為事半功倍阿桂務須努力為之¶
¶
<pb:KR2c0013_WYG_046-6b>¶
　　丙申劉秉恬文綬奏言(臣)等查各站人夫並非土¶
著約束殊難請𣲖州縣正印官兼總其事再炒麫¶
便于褁帶請于運米之外令各州縣先採買炒麫¶
數萬斤加𦂳赶運以佐軍糈至南路清溪林口頭¶
道水等處山險路長請酌添三站其西路尤溪映¶
秀灣興文坪等站距省不逺騾馬䭾載可行即将¶
三站裁撤斟酌増减兩路均有禆益劉秉恬文綬¶
又奏言軍營文武員弁跟役口糧及土兵未出境¶
<pb:KR2c0013_WYG_046-7a>¶
者均請照前次平定金川舊例半米半折其願全¶
支折色者亦聽支領均奏入¶
¶
　　上從之¶
¶
　　同日劉秉恬文綬又奏言站夫向有定額每州縣¶
應𣲖若干令選妥役押赴各站三月更換一次以¶
均勞逸奏入¶
¶
　　上諭軍機大臣曰南路自雅州至打箭爐西路由灌縣¶
至桃闗各站均係内地所需夫役自當於經由之地¶
<pb:KR2c0013_WYG_046-7b>¶
雇倩覓用或間遇偏僻小邑亦宜附近帮雇恊濟則¶
小民執役不致過勞購募亦易即番夷地界随處可¶
雇烏拉並不藉資窵逺今據劉秉恬文綬等奏糧運¶
章程竟是軍需局按照闔省州縣均匀通𣲖依程定¶
限選役管押赴站所辦殊未允協請定以三月更換¶
一次是逺道之人前撥甫經到站後撥又將起程僕¶
僕道途殆無虚日尤為非計且因偶一用兵而令通¶
省百姓疲於奔走亦非所以體朕惠愛閭閻之意於¶
<pb:KR2c0013_WYG_046-8a>¶
事㫁不可行着傳諭文綬等另行妥籌良法定議奏¶
聞¶
¶
　　壬寅温福豐昇額奏言(臣)豐昇額催鑄大砲即日¶
運往羙羙卡施放兩晝夜賊畨碉門已經擊破大¶
半而碉根甚厚且係依峯築造未能盡塌若俟全¶
摧之後再為攻取既未免稽延時日今碉石被砲¶
擊墜者堆積甚髙轉足以阻賊畨鎗砲匍匐而登¶
似不難于搶佔(臣)等於八月二十日分兵兩路𣲖¶
<pb:KR2c0013_WYG_046-8b>¶
額森特彰靄帶領前進乘賊不偹各自奮勇上衝¶
比至碉根賊畨由上放鎗擲石而兩旁溝穴内又¶
悉放鎗迎拒官兵各用鎗箭殺賊數名而碉内鎗¶
石如雨將兵抽替收回二十五日(臣)豐昇額同舒¶
昌馬彪率同彰靄烏什哈達復督官兵上攻將近¶
山峯忽遇埋伏賊畨二十餘人官兵奮勇接戰賊¶
衆敗走追至碉門賊畨鎗石交下兵練内陣亡六¶
名受傷者五十餘名内有土弁遊擊銜班第嘉勒守¶
<pb:KR2c0013_WYG_046-9a>¶
偹銜納木嘉勒亦各受傷奏入¶
¶
　　上諭内閣曰温福等奏八月二十等日官軍進攻羙羙¶
卡兵丁土練等陣亡者六名受傷五十餘名着温福¶
查明送部議恤其受傷之土弁遊擊銜班第嘉勒守¶
偹銜納木嘉勒亦着交部議敘¶
¶
　　同日温福豐昇額奏言南北兩山賊卡于八月二¶
十六日賊衆自行燒毀逃竄(臣)温福即從阿喀木¶
雅帶兵前進捜查喇卜楚克固卜濟一帶直壓至¶
<pb:KR2c0013_WYG_046-9b>¶
木蘭壩(臣)豐昇額亦從羙羙卡帶兵壓至日喀爾¶
橋嗣據哈國興海蘭察李煦等稟稱賊酋屢次在¶
瑪爾迪克卡外喊求願盡退鄂克什地方甘心認¶
罪該提督䓁以兵不厭詐不如将計就計令其將¶
南北兩山羙羙卡木蘭壩鄂克什瑪爾迪克等處¶
全行退出可以大省兵力隨諭以僧格桑果否悔¶
罪空説無憑復㨿呌稱定於二十六日各卡全行¶
撤退随令官兵先為凖偹至二十六日僧格桑果¶
<pb:KR2c0013_WYG_046-10a>¶
將各處卡柵自行毁撤該提督等處即帶兵壓下¶
現抵鄂克什舊寨(臣)等思羙羙卡等處險惡異常¶
用計佔得自屬權宜辦理今賊衆在鄂克什以西¶
路頂宗一帶山梁聚守為茍延殘喘之計(臣)等現¶
派大員嚴防後路仍督率官兵上𦂳進剿¶
¶
　　同日董天弼奏言竊(臣)前抵納雲達察看進兵道¶
路其自納雲達而西道途窄狹樹木叢深小金川¶
已于附近各險要修卡據守該處并有小路可通¶
<pb:KR2c0013_WYG_046-10b>¶
金川官兵從此進取不無紆延時日(臣)看納雲逹¶
左山梁路通大板昭擬從山梁而下先取大板昭¶
大板昭乃賊畨徃來出沒之地此處為我兵所據¶
截㫁賊畨歸路現在兵粮可資褁帶(臣)即挑𣲖兵¶
練定于九月初一日親率宻進奮力急攻均奏入¶
¶
　　上諭軍機大臣曰温福等正當攻圍之際忽見賊寨焚¶
燒即應乗機急擊痛殱醜類方足振威解恨乃竟聽¶
賊自去自來而於已逃出卡之賊尚不能剿殺則駐¶
<pb:KR2c0013_WYG_046-11a>¶
兵在彼何為至賊在瑪爾迪克山梁甫經哈國興等¶
許降何以能同時将各卡盡行毁撤均不可解温福¶
此時惟當督兵併力進攻不可因此稍懈如賊酋以¶
退地求饒之説向温福䓁支飾即當責以罪惡重大¶
天兵申討不㓕不休雖原即地退出不能稍為寛宥¶
若逆酋或向哈國興等别有求饒之説原可量其情¶
形計誘智取又不妨随機應變務出萬全至戎兵現¶
已深入其瑪爾迪克喇卜楚克等處皆係我兵後路¶
<pb:KR2c0013_WYG_046-11b>¶
賊兵在在可通不可不防其抄襲温福等當一體留¶
心防䕶切不可稍存大意至董天弼奏執于九月初¶
一日從納雲達一路先攻取大板昭等處是董天弼¶
現在奮進之勢温福𣲖翼長富湖侍衛明仁彰嘉布¶
叅領額爾登布等往同恊助自更為得力¶
¶
　　癸邜¶
¶
　　上諭軍機大臣曰賊衆據險負嵎悉力抗拒官兵攻圍¶
雖久並未能得其要害何以無端自弃其險遽甘退¶
<pb:KR2c0013_WYG_046-12a>¶
撤若賊畨勢漸窘迫見夫兵聲勢日盛自揣不能扺¶
禦因而内潰奔逃又何必向哈國興等屢次告求方¶
將碉卡焚弃抑或僧格桑頑梗執迷從前惟以總督¶
㫁給之地藉為口實不肯輸心服罪今見情勢日蹙¶
計無復之妄揣中國問罪之師意在勒取卾克什侵¶
地今將所佔全行退還冀得飾詞免罪我兵退後仍¶
可佔取亦未可定所以仍然退而守險搃之逆酋狡¶
詐百出恐其偽為退避兾引官軍深入潜抄後路不¶
<pb:KR2c0013_WYG_046-12b>¶
可不深為籌慮昨已令温福留心防範其㡳木達布¶
即郭宗等處岐徑甚多皆可繞越我兵之後設賊畨¶
逸出抄襲粮道少有阻碍所闗非細温福等當嚴飭¶
守隘將領等加意巡防不可稍存懈忽¶
¶
　　乙巳阿桂奏言駐據札綽斯甲布之副將李天祐¶
禀稱該土司已選土兵四千并指引進兵道路一¶
由日旁山攻勒烏圍上首一由俄坡攻勒烏圍中¶
間一由牧畜溝攻噶拉依搃須多𣲖漢兵方為有益¶
<pb:KR2c0013_WYG_046-13a>¶
就現在兵力而論不能再為分撥自應酌定要路¶
先為奮力進攻苐現在鎮將大員並無熟諳番情¶
可以獨當一面之人李天祐自駐札綽斯甲布以¶
來于該處情形漸已熟識其候補逰擊馬應詔係¶
馬良桂之子在番地亦有聲名(臣)一面派令將領¶
帶兵前赴綽斯甲布一面派馬應詔往同李天祐¶
悉心駕馭該土司令即發兵攻進奏入¶
¶
　　上諭軍機大臣曰綽斯甲布土司盻望官兵速往自屬¶
<pb:KR2c0013_WYG_046-13b>¶
實情其分路多兵之説亦必應如此辦理現在照通¶
湖廣頭起官兵陸續可抵成都着傳諭阿桂即速酌¶
調派員帶領前進李天祐原以副將候補之員今現¶
出有陜西洮岷恊副將員缺即李天祐補授馬應詔¶
係候補逰擊着加恩以叅將用伊等自當愈加感&KR0108;¶
但二人䆒屬偏禆于統領大兵不足以壮聲威舒常¶
原係領隊大臣曾經帶兵閲歴現在西路之兵其人¶
尚多即令舒常迅速起程遄赴綽斯甲布領兵進勦¶
<pb:KR2c0013_WYG_046-14a>¶
且並諭桂令音濟圖烏爾圖納遜二人陸續帶兵往¶
綽斯甲布随同舒常前進¶
¶
　　丁未温福豐昇額奏言(臣)等察看路頂宗山梁形¶
勢于兩山中突起一峯層層峻削三面距河石碉¶
排列險隘異常査北山羙羙卡下至日喀爾橋縁¶
山有小路可登地名兠烏近可抵康薩爾逺可扺¶
明郭宗(臣)現派馬彪額森特帶兵五千名由此路¶
進勦其貢噶地方仍令李煦留駐以防䇿卜丹後¶
<pb:KR2c0013_WYG_046-14b>¶
路并令牛天畀由木蘭壩南山梁拏卡逕接貢噶¶
保䕶粮路總兵張大經帶一千名駐扎阿喀木雅¶
舊營副将成德帶兵五百名駐扎色布色爾地方¶
自資哩以東駐防官兵各仍其舊至董天弼駕馭¶
三雜谷土司覓間進兵並于所過之梭磨卓克采¶
等處官寨俱酌留兵彈壓以免踈虞¶
¶
　　上諭軍機大臣曰温福等辦分路進勦及防後事宜所¶
辦俱妥惟是路頂宗地險碉多官兵㫁不可輕率攻¶
<pb:KR2c0013_WYG_046-15a>¶
撲只宜用大礮轟摧以綴賊勢而分路由兠烏及䇿¶
卜丹兩處覓間進攻䇿卜丹有哈國興海蘭察前往¶
已能勝任其兠烏一路尤為險要馬彪額森特二人¶
恐不能籌辦裕如且僅有兵五千亦覺不敷豐昇額¶
於北山路徑既熟心亦切實勇往着於路頂宗所有¶
官兵内酌撥二三千名令豐昇額帶領迅即馳往兠¶
烏進勦三雜谷及丹壩土司随同攻勦頗為竭誠奮¶
勉或有本係該土司舊地為金川所佔今經伊等奪¶
<pb:KR2c0013_WYG_046-15b>¶
回或阿近該土司偏僻小地無闗金川全局者可酌¶
量賞給以示鼓勵¶
¶
　　同日¶
¶
　　上諭軍機大臣曰鄂寳奏督僱曾頭溝一路軍粮其已¶
過維州者五千七百餘石現抵納雲達者九百餘石¶
足供十八九日之需所辦甚好但董天弼現已裹粮¶
進剿軍粮愈為𦂳要傳諭鄂寳加𦂳催䟎其内地續¶
運軍粮並著文綬上緊督催至站在途負運夜無房¶
<pb:KR2c0013_WYG_046-16a>¶
屋棲止以致乗間逃亡本屬經理不善文綬即添調¶
站夫補足額數并委員沿路督催並搭盖窩棚俾夫¶
役得資棲止以示軫恤¶
¶
　　同日¶
¶
　　上諭軍機大臣曰額魯特内年力強壮曽經出兵者今¶
着㨂選三十名派御前侍衛德爾森保普爾普帶領¶
十五名往南路軍營乾清門侍衛三保玉魯斯帶領¶
十五名往南路軍營其應得之項照例支給官員等¶
<pb:KR2c0013_WYG_046-16b>¶
各賞銀一百兩兵丁各賞銀五十兩迅即起程交温¶
福阿桂酌量委用¶
¶
　　壬子阿桂奏言松潘鎮總兵宋元俊于九月初九¶
日在卡丫軍營病故奏入¶
¶
　　上諭内閣曰松潘鎮總兵員缺着温福補授其維州恊¶
副将員缺着李天佑補授所有陜西洮岷恊副将一¶
缺着温福阿桂於現在軍營之陜甘兩省出力叅将¶
内㨂選一員奏請補授¶
¶
<pb:KR2c0013_WYG_046-17a>¶
　　同日¶
¶
　　上諭内閣日川省現在辦理軍務一切饋送轉輸皆由¶
内地雇用民夫執役所有西路站夫運糧章程尚屬¶
妥恊其南路日給銀米雖已寛裕第此路食物較昂¶
伊等負戴逺行僅堪果腹不免衣履無資情殊可憫¶
着加恩照從前進剿金川之例給與回空口糧打箭¶
爐以内每日折銀五分打箭爐以外每日折銀八分¶
俾伊等口食更得寛餘輓運自倍加出力文綬其嚴¶
<pb:KR2c0013_WYG_046-17b>¶
飭所屬核實經理務令均霑實惠¶
¶
　　(臣)等謹案川省賦役本輕産米更爲饒裕蒸黎¶
食德飲和已逾百有餘載即偶逢徴發輓運軍¶
饟子來之義分所當然况日給銀米寛餘足資¶
口食乃䝉¶
¶
　　皇上軫念情殷既不令闔省州縣悉行通派又令委員¶
沿路搭盖窩棚用資棲止兹復給予回空口¶
糧¶
¶
<pb:KR2c0013_WYG_046-18a>¶
　　稠叠恩施有加無已是以各站人夫雲集而貧民之無¶
藉者轉得藉以謀生内地不知調遣之勞小民共¶
有赴功之樂皆由¶
¶
　　聖恩汪濊鼓舞於不自知耳¶
¶
　　癸丑温福豐昇額奏言查路頂宗寨與鄂克什舊¶
寨相距實為切近(臣)等現安大小砲位儘力轟摧¶
其兠烏一路向有日喀爾橋以通來往前此賊畨¶
逃竄時官兵赶追将橋折毀即於山坡築卡守防¶
<pb:KR2c0013_WYG_046-18b>¶
今馬彪等連日官兵砍伐木值赶道橋座官兵陸¶
續過溝賊畨即行昇卡遁逃馬彪等于賊卡之兵¶
更拏卡座以次進攻至瑪爾迪克官兵亦向上接¶
拏石卡與哈國興等進勦䇿卜丹之兵聲勢更為¶
聨絡奏入¶
¶
　　上諭軍機大臣曰路頂宗地險碉堅但宜用礮轟擊即¶
費火藥稍多亦不足惜其兠烏一路雖馬彪等搭橋¶
築卡究不若豐昇額親身督辦務令兼程逺退方為¶
<pb:KR2c0013_WYG_046-19a>¶
有益¶
¶
　　同日董天弼奏言(臣)領兵由納雲逹前境入賊境¶
五十餘里初五日正見賊畨于山梁修築石卡官¶
兵奮勇攻撲痛加殱戮隨時登格山梁佔據查看¶
郭噶爾山梁尚有賊卡七座是日官兵復從西邉¶
直上佔住山梁殺賊甚多撤回登格駐守一面飛¶
催堪卓溝一路官兵㑹合夾擊以期迅㨗奏入¶
¶
　　上嘉之¶
¶
<pb:KR2c0013_WYG_046-19b>¶
　　丁巳董天弼奏言(臣)連日督攻郭噶爾山梁尚未¶
克取查登格山梁之右有路可進抄過賊卡即與¶
堪卓溝一路官兵㑹合現據此路領兵將弁禀報¶
已于初八日將小金川之咱駐山梁佔據此路即¶
可抄越則郭噶爾山梁賊畨已失其險(臣)于十六¶
日帶兵星夜前進㑹兵攻勦既得厚集兵刃且將¶
來粮運即可由梭磨堪卓溝輓運供支亦較為有¶
便奏入報¶
¶
<pb:KR2c0013_WYG_046-20a>¶
　　聞¶
¶
　　己未温福豐昇額奏言查路頂宗山髙溝濶急難¶
越過攻取尚需時日(臣)查路頂宗之山埶有三支¶
迤𨓦而下一與路頂宗山正對一係斜對路頂宗¶
之北一係遥對喀木色爾寨等擬将此山三支盡¶
行佔據或就近轟擊路頂宗碉卡或先將喀木色¶
爾寨用礮轟破再行設法過溝搶佔路頂宗山賊¶
自不能扺禦隨督官兵鼓勇前進搶佔三處賊衆¶
<pb:KR2c0013_WYG_046-20b>¶
為鎗礮傷斃者甚衆即于該處赶立木卡十二座¶
以便逐歩逼進奏入報¶
¶
　　聞¶
¶
　　庚申阿桂奏言小金川賊畨屢在卡外喊求投禀¶
(臣)即令其進營叩見據頭人薩斯嘉與通事拉旺¶
并賊畨十三人一同到營投&KR0589;澤旺稟詞(臣)悉心¶
仍以鄂克什咒伊父子禀報為詞實為狂悖可恨¶
(臣)查西南兩路併剿小金川自應早行殄㓕寔因¶
<pb:KR2c0013_WYG_046-21a>¶
金川代為據守以肆其負嵎近日又因荘稼新収¶
尚得稍延殘喘但訊據該畨等所佔現收稞麥僅¶
支兩三月口粮及畨卡衆七八千人死亡過半老¶
弱婦女逃至金川無從討吃又多餓死等語自屬¶
寔在情形僧格桑此際見大兵雲集指日㓕亡雖¶
将鄂克什退還而西路官兵尚無歇手之意因復¶
遣人來赴南路藉以窺探軍情如其稍事優容賊¶
酋必復欺誑畨人以為現與大兵議降尅日即當¶
<pb:KR2c0013_WYG_046-21b>¶
完事嗾使暫為死守而巴旺布拉克底各土司見¶
賊畨持檄往來或疑¶
¶
　　天朝仍有納降之局必至轉多觀望自宜拘其畨衆絶¶
其回諭以固羣心而裭賊魄查此内薩斯嘉尚肯¶
領吐寔情其拉旺從前曽至成都甚為狡猾均已¶
委員迅速解京餘畨陸續解省監禁¶
¶
　　同日阿桂又奏言達烏前敵一帶峻險異常但官¶
兵一路墨壟溝進發佔據山梁則前敵亦當合力¶
<pb:KR2c0013_WYG_046-22a>¶
攻取以分賊勢(臣)令巴旺布拉克底土弁宻為踹¶
探據稱前敵東山梁賊畨石卡木柵靠山臨河占¶
盡地勢惟西山脚壁立水中賊度官兵必不能往¶
若得皮船百十隻于黑夜中沂流而上潛至西山¶
之麓乗其不偹可以潜登(臣)已𣲖将偹等赶造皮¶
船現得五六十隻計造竣之後滇兵正可全到踹¶
探亦得確實至期籌辦一靣從甲爾木山梁冲壓¶
一靣乘夜渡河攻擊諒可得手其綽斯甲布一路¶
<pb:KR2c0013_WYG_046-22b>¶
現在調赴之兵及李天佑原駐之兵已有三千又¶
有土兵數千聲勢不為不壮尚湏大員彈壓查襄¶
陽鎮總兵馬彪前在西路出兵頗有經歴人亦老¶
成應令其統領此路官兵仍令李天佑馬應詔帮¶
同啇辦畨情自于軍務有益其原調各起椘兵頭¶
起尚未出打箭爐(臣)已飛飭帶将領徑由喀爾勒¶
塔爾取道丹東迅往綽斯甲布奏入¶
¶
　　上諭軍機大臣曰阿桂奏賊畨投一節所辦俱是薩斯¶
<pb:KR2c0013_WYG_046-23a>¶
如桑喀爾拉布克格宗阿台四供詞較多著一併¶
觧京偹訊到營今日據劉秉恬奏達烏軍營及綽¶
斯甲布等處軍粮現在源源接濟是兵粮均已應¶
手現今僧格桑退守路頂宗境地愈蹙人民乏食¶
正當乗此機㑹兩路夾攻則甲爾木一路之兵此¶
時更不宜再緩著傳諭阿桂上𦂳籌辦朕惟佇盻㨗¶
音也¶
¶
<pb:KR2c0013_WYG_046-23b>¶
¶
¶
¶
¶
¶
¶
¶
　　平定兩金川方畧卷三十八¶
¶
