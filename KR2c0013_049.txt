# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.410878
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 49
<pb:KR2c0013_WYG_049-1a>¶
　　欽定四庫全書¶
¶
　　平定两金川方畧卷四十一¶
¶
　　十月壬阜阿桂奏言甲爾木山梁袤延數十里其¶
間有突起高峯數處其第四第五兩峰尤為險峻¶
如能奪此两峯則迤南一帶山峯碉卡皆出其下¶
(臣)與明亮定議於十月初四日明亮等自逹烏起¶
程至墨壟溝次日至羣爭又次日至山根雨雪竟¶
夜及曉雪尚未止明亮等令官兵於林木深宻處¶
<pb:KR2c0013_WYG_049-1b>¶
潛伏並分兵四路初八日黎明攀崕前進其時雪¶
深二三尺不等至午一齊上嶺雨雪旋止侍衞綏¶
庫攻第五峯繞出賊後恭領佛爾格訥復横截於¶
第四峯第五峯之中賊顧此失彼無所措手我兵¶
奮擊痛殱賊衆内有紅衣賊目三名此次攻得木¶
城一座碉卡二十餘座第四峯及第五峯石城俱¶
經攻克而格魯克古復經侍衞徳赫布攻得據守¶
奏入¶
¶
<pb:KR2c0013_WYG_049-2a>¶
　　上諭内閣曰明亮帶領官兵不避雨雪破碉殺賊甚属¶
奮勉著授為二等侍衞仍賞用頭等侍衞頂帶其在¶
事之侍衞將弁兵丁均著阿桂查明咨部議叙¶
¶
　　上又諭軍機大臣曰阿桂奏攻得甲爾木山梁一摺我¶
兵既據最高峯頂自上而下其勢較易若即出逹烏¶
之前直壓賊番所守要隘則與阿桂處官兵两路夾¶
擊更無難乗間攻克再現在我兵所據山峯似已抄¶
在阿桂對敵賊寨之上即當設法截賊後路斷其糧¶
<pb:KR2c0013_WYG_049-2b>¶
食火藥使力不能支必将自潰而我兵應需口粮軍¶
火之資務宜熟籌即速繼運毋蹈前轍若皮船一節¶
原属攻其無偹出奇制勝之計但黒夜渡河湏事出¶
萬全慎勿冐險輕進至官兵議叙之案祗應將此次¶
實在出力人等造册報部俾有功者益知感奮其餘¶
亦可藉以激勵將来两路有應議叙者均照此辦理¶
¶
　　同日¶
¶
　　上諭内閣曰副都統華善著授為領隊大臣𣲖徃南路¶
<pb:KR2c0013_WYG_049-3a>¶
交與阿桂差遣¶
¶
　　同日福隆安奏言臣于虎鎗營兵丁内選得前鋒¶
闗德集爾噶朗庫德得宻坦保博爾忠武前鋒翎¶
長岳泰司鞍岳蘓圗衮登䕶軍巴彦拜唐阿阿滿¶
泰等十人俟引¶
¶
　　見後即交華善由驛馳赴南路軍營其自伊犁来京之¶
健鋭營副前鋒恭領阿爾薩朗俟在察哈爾之額¶
魯特侍衞瑪爾占在熱河之烏梁海侍衞塔思哈¶
<pb:KR2c0013_WYG_049-3b>¶
爾等到時一同馳驛前徃奏入報¶
¶
　　聞¶
¶
　　癸未¶
¶
　　上諭内閣曰䕶軍統領公興兆著以領隊大臣赴阿桂¶
一路軍營帶兵¶
¶
　　乙酉阿桂奏言甲爾木第五峯之南有四峯相連¶
地名真登梅列每峯各有賊碉官兵必須下至山¶
㘭向上仰攻十月初十日明亮督兵攀崖而上三¶
<pb:KR2c0013_WYG_049-4a>¶
面衝擊殺賊甚多其泥壟一路伊常阿亦於初九¶
日帶兵至大山之中直前攻撲並分兵三路将各¶
石卡克取奏入¶
¶
　　上諭軍機大臣曰前㨿阿桂奏甲爾木之第四第五峯¶
地尤險要如能奪此两峯則迤南一帶山峯碉卡皆¶
出其下兩峯既經明亮攻得何以此次進攻真登梅¶
列賊碉我軍尚湏下至山㘭復向上仰攻且此两峯¶
既属險隘自可截賊後路其糧食火藥復從何運送¶
<pb:KR2c0013_WYG_049-4b>¶
乎至明亮伊常阿分路進攻賊番自必難於兼顧阿¶
桂所辨皮船又已告竣若潛師速徃出其不意可冀¶
得手何至今尚遲回觀望並著阿桂㨿實覆奏¶
¶
　　(臣)等謹按渡河攻襲西面山梁一事先䝉¶
¶
　　聖訓以黒夜渡河當出萬全而即有潛師速徃可冀得¶
手之¶
¶
　　㫖良由兵以奇勝慮事不可不周而勢有可乗其得失¶
之機間不容髪¶
¶
<pb:KR2c0013_WYG_049-5a>¶
　　皇上宵旰運籌於兵行緩急疾徐¶
¶
　　指示精詳無不曲中窽要是以南路官兵仰承¶
¶
　　睿䇿伺其稍懈即以皮船潛渡而小金川險要門户為¶
懸軍半載所未克者竟渉險而得之嗣後破僧¶
克宗剗美諾節節勢如破竹何莫非¶
¶
　　聖訓有以啟發之也¶
¶
　　同日阿桂又奏言官兵進攻甲爾壟壩必由甲魯¶
經過而甲魯之前復有東西两山梁對峙實為金¶
<pb:KR2c0013_WYG_049-5b>¶
川後路咽喉據音吉圗汪騰龍等禀稱十月初七¶
日帶兵上東西两山梁並由中路山溝分進賊衆¶
驚潰大兵三面會合直趨甲魯至初九日攻克賊¶
碉但由甲魯過三里即係往正地山口為進攻甲¶
爾壟壩必經之地此處尚有賊畨碉柵現據音吉¶
圗汪騰龍等督兵攻擊奏入¶
¶
　　上嘉之¶
¶
　　同日温福豐昇額奏言南山由瑪爾廸克工司噶¶
<pb:KR2c0013_WYG_049-6a>¶
復越山梁二道即䇿卜丹地方哈國興等帶兵五¶
千在貢噶一帶遷延未進㨿稱大雪之後難以仰¶
攻因令官兵修築木栅而石被雪凍復難掘取現¶
在飛檄嚴催令其迅速攻勦奏入¶
¶
　　上諭軍機大臣曰由貢噶前進即䇿卜丹地方為直擣¶
美諾㨗徑覓間襲取利在速攻哈國興等當冬寒氷¶
凍之時欲待晴霽雪消原属非理即所云石凍難於¶
掘取何以賊畨用石築碉取擕甚便但䇿卜丹一路¶
<pb:KR2c0013_WYG_049-6b>¶
從前温福等亦稱其路險箐深今復加以雪凍更非¶
急切可以著力若明知其難進而促官兵冐險直前¶
轉恐無益有損如必待至雪消則此際相距春融為¶
時尚逺以五千有用之兵置之無用之地實為非計¶
著豐昇額親徃該處察勘果係一時難以進攻即當¶
留兵數百交李煦等於貢噶一帶嚴防後路其餘官¶
兵均撤回路頂宗即令哈國興海蘭察帶領進勦若¶
兵尚可進而哈國興等有退縮之意亦即據實恭奏¶
¶
<pb:KR2c0013_WYG_049-7a>¶
　　丁亥¶
¶
　　上諭軍機大臣曰明年分路進勦金川領隊需人著將¶
桂林𣲖往南路富興𣲖往西路交與温福阿桂令其¶
領隊行走著傳諭伊犁将軍舒赫德等即令由伊犁¶
甘肅馳驛徃川並於現駐伊犁之額魯特官兵内㨂¶
選二十人照例賞戴翎頂並支給銀两令桂林富興¶
分路帶徃¶
¶
　　戊子文綬奏言乾隆十二三年出師金川運糧漢¶
<pb:KR2c0013_WYG_049-7b>¶
畨夫役及運軍裝砲位長夫並各色匠役均准其¶
日支口糧一升此次口内口外夫匠口糧係照舊¶
例辦理至楚滇二省官兵例有隨帶餘丁今滇省¶
止有額兵應照黔兵之例每百名給長夫三十名¶
楚省兵每百名帶有跟役二十名應即扺餘丁之¶
數仍補給十名現在南路隨營長夫經(臣)奏准每¶
兵百名均照額給餘丁三十名之數即将餘丁䀋¶
菜口糧按數折價令其自行短雇以供樵汲此次¶
<pb:KR2c0013_WYG_049-8a>¶
滇楚官兵應請一體按數折價奏入¶
¶
　　上命户部核議旋經部(臣)查議與奏准之案相符應令¶
遵照辨理¶
¶
　　上從之¶
¶
　　同日文綬又奏言川省辦理軍務以来經費浩繁¶
先後撥觧銀两本年支發尚属不敷兹奉¶
¶
　　諭㫖再撥銀二百萬兩令(臣)通盤核計覆奏随與司道等詳加¶
核算每月約需銀一百萬餘兩請於此次撥銀二百¶
<pb:KR2c0013_WYG_049-8b>¶
萬兩之外再酌撥三百萬兩以備明春經費奏入¶
¶
　　上諭内閣曰文綬奏現在軍需經費請再撥銀三百萬¶
两以偹接濟著照所請即交部酌撥分起觧往¶
¶
　　上又諭軍機大臣曰川省進兵其始不過𣲖用本省兵¶
練為數無多直至上年十一二月内黔陜各兵始陸¶
續到營現在軍營各省兵丁計有三萬八千餘名而¶
五月前到營者數止一萬七千以内其餘二萬一千¶
餘名均於六月後到營川省綠營兵及土兵土練等¶
<pb:KR2c0013_WYG_049-9a>¶
雖有三萬餘名亦係先後調發並非用兵之初即一¶
時並集况乾隆十三年金川軍需通計動支不及¶
千萬今所撥已至一千四百萬两文綬身為總督於¶
軍儲出入必當核實清釐不容聼其稍有浮冐現交¶
户部查對上届金川兵數與軍需之案及此次兵數¶
應支各頃據實核奏著傳諭文綬將軍營上年需用¶
若干本年六月以前需用若干及現在兵數添足後¶
每月實用若干逐一詳查分䀿具奏¶
¶
<pb:KR2c0013_WYG_049-9b>¶
　　同日舒常言(臣)於十月十二日抵綽斯甲布軍營¶
據縂兵馬彪等告稱初十日由木池帶兵前進次¶
日黎明至俄坡之東佔據宜喜山梁攻得二碉二¶
卡我兵所得之碉相距賊碉甚近向上直攻徒損¶
兵力應俟運到砲位相機攻取奏入報¶
¶
　　聞¶
¶
　　同日舒常奏言本營川陜甘兵共三千一百名楚¶
兵已到一千名未到二千名綽斯甲布土兵除防¶
<pb:KR2c0013_WYG_049-10a>¶
䕶粮道及防守各隘口外計二千一百名至進兵¶
之路原有俄坡日旁甲索三處惟是甲索地勢甚¶
險上下殊難今攻得宜喜山梁即係俄坡徃壓勒¶
烏圍要路其日旁一路亦通勒馬圍但今官兵深¶
入距木池糧站幾及百里並無運夫因𣲖兵四百¶
名陸續運至山梁又於收糧處𣲖叅将一員帶兵¶
五百名防守本營兵止五千三百名難以分為两¶
路現由俄坡一路進攻俟楚兵二千名到齊再分¶
<pb:KR2c0013_WYG_049-10b>¶
兵由日旁前進其綽斯甲布土兵若不交内地將¶
領管轄恐無紀律且臨陣未必出力是以(臣)即令¶
李天佑馬應詔管束奏入¶
¶
　　上嘉之¶
¶
　　庚寅阿桂奏言據音吉圗汪騰龍報稱官兵攻克¶
甲魯之後察勘正地山口情形於十月十一日先¶
将水碉攻得復督兵造橋過河進攻對面南山梁¶
侍衞普濟保恭將楊發育帶兵徑上山頂復分¶
<pb:KR2c0013_WYG_049-11a>¶
兵攻得山下石卡侍衞阿坦保叅将鄭國卿帶兵接¶
應與普濟保奪取木栅其山下林箐内尚有木栅¶
汪騰龍令都司彭子亮帶兵攻取現在下兵駐守¶
山梁一面督兵攻擊山口碉寨奏入報¶
¶
　　聞¶
¶
　　同日阿桂奏言綽斯甲布土司稟稱乾隆三十五¶
年噶爾瑪木嚕宗被三雜谷佔據巴朗索被金川¶
佔據令巴朗索頭人帶有一百數十户願歸舊主¶
<pb:KR2c0013_WYG_049-11b>¶
懇差官員同去等語查從前平定雜谷蒼旺之時¶
經縂督䇿楞等将噶爾瑪木嚕宗巴朗索賞給綽¶
斯甲布土司其後金川指使從噶克侵取噶爾瑪¶
木嚕宗而自取巴朗索今大兵從甲爾壟壩俄坡¶
两路進攻金川巴朗索頭人請歸故主自可乗便¶
招致以弱賊勢但從噶克土司現亦𣲖出土兵在¶
曽溝頭一路助勦倘巴朗索一處與從噶克稍有¶
干渉轉恐心生疑貳(臣)已飛札李天佑等查明辦¶
<pb:KR2c0013_WYG_049-12a>¶
理不得冐昧貽誤並札致舒常令其就近指示妥¶
辦奏入¶
¶
　　上諭軍機大臣曰阿桂奏巴朗索原係賞給綽斯甲布¶
地方其頭人復情願歸還自當聼從其便至其地為¶
金川自取與從噶克無闗似可毋庸顧計而阿桂摺¶
稱從噶克倘稍有干渉恐致心生疑貳亦属詳慎之¶
意著舒常及李天佑等傳諭綽斯甲布土司以此地¶
照舊歸還自為順理其中或有境壤相錯俟平定两¶
<pb:KR2c0013_WYG_049-12b>¶
金川後徹底清釐如巴朗索與從噶克有渉原可於¶
攻得金川地内酌量地界人户與巴朗索相仿者另¶
行賞給但湏奮力從征或較此所得尚多亦未可定¶
又各土司出力攻地將来量功行賞事宜業經一體¶
傳諭從噶克現在西路隨營若言及此事即著董天¶
弼等照此宣諭俾鼓其自為之心益堅其奉公之念¶
温福等亦不可不知此意再前據阿桂奏章谷以北¶
東山梁後即小金川汗牛一帶地方汗牛以外又属¶
<pb:KR2c0013_WYG_049-13a>¶
何處閲全圗所載汗牛相近地面南為明正東為木¶
坪此二處土司最為恭順其境内若有路可通分兵¶
夾擊得手尤易是否可行著阿桂據實覆奏其另摺¶
所奏音吉圗汪騰龍等進攻甲爾壟壩已攻得正地¶
水碉木柵似亦可望得力如此两路進兵索諾木斷¶
無不撤兵自衞之理僧格宗一路賊勢必孤乗間犁¶
巢自可剋期集事¶
¶
　　同日阿桂奏言明亮進攻真登梅列賊畨踞守四¶
<pb:KR2c0013_WYG_049-13b>¶
峯其上碉卡以次排列而最北一碉之下有山脚¶
一道賊畨築有二碉從僧格宗一帶運送口糧必¶
經由其下繞至後面方可前進十月十二日明亮¶
𣲖兵徃攻賊即棄碉竄走旋將二碉佔據復令官¶
兵向下連築卡座以斷賊畨来路奏入¶
¶
　　上諭曰此舉乃斷其後路最要䇿也¶
¶
　　同日董天弼奏言大板昭為賊畨徃來要地攻¶
得此處則賊畨截其歸路進取更不可緩因令¶
<pb:KR2c0013_WYG_049-14a>¶
多帶口糧以便進攻因大雪數日夫力不繼每日¶
運到之米不敷官兵一日之食經(臣)籌辦糧一百¶
餘石復購買牛隻分給以偹五日口糧於十月十¶
八日自木丫山梁進發仍飛檄一員趕運接濟¶
奏入¶
¶
　　上諭軍機大臣曰董天弼督兵進攻大板昭正值軍行¶
𦂳要之時糧運尤為急務前據鄂寳奏曽頭溝一路¶
軍糧源源接濟何以董天弼甫經進兵遂至糧石不¶
<pb:KR2c0013_WYG_049-14b>¶
敷支給况此處八月以来已将道路開修自不應尚¶
有遲滯著傳鄂寶以嚴飭弁員迅速趕運仍親徃督¶
催務令官兵足資支食倘有不繼惟鄂寳是問並諭¶
董天弼當與在事侍衞章京等督率兵練駕馭土司¶
剋期攻敗大板昭賊寨以慰厪念¶
¶
　　辛邜温福豐昇額奏言(臣)等遵奉¶
¶
　　諭㫖酌抽南北两山官兵倂力攻路頂宗如此舉尚難¶
得手即向兠烏盡鋭合攻倘仍未能攻上現查有¶
<pb:KR2c0013_WYG_049-15a>¶
别斯滿一路即以南山䇿卜丹及北山各據抽調¶
之兵前徃分勦至南山瑪爾廸克貢噶一帶山梁¶
綿亘東接本布爾桑岡廼連䇿卜丹北下鄂克什¶
舊寨仍令提督李煦同章京德保帶兵防守奏入¶
¶
　　上諭軍機大臣曰路頂宗地勢固為險仄現在倂力合¶
攻軍將益壮自足令賊膽落且聚有多兵更翻攻擊¶
賊愈難於支拒即於有間道分兵徃襲正兵仍不虞¶
單弱若路頂宗猝難攻破亦不妨留少兵牽綴賊勢¶
<pb:KR2c0013_WYG_049-15b>¶
而以全力倂擊兠烏温福等其酌量情形相機辦理¶
¶
　　十一月癸巳¶
¶
　　上諭軍機大臣曰近據温福等奏現在合兵攻路頂宗¶
阿桂一路亦已佔據要隘山峯董天弼又進勦大板¶
昭是於小金川地方業經三面夾擊而汪騰龍等由¶
革布什咱攻吉地舒常等由綽斯甲布攻俄坡索諾¶
木必將助逆兵衆撤還自救西南两路自當擣穴擒¶
渠但恐僧格桑竄入金川索諾木豈肯立時擒獻惟¶
<pb:KR2c0013_WYG_049-16a>¶
湏急勦金川並縳两酋方能通完此局至僧格桑及¶
索諾木兄弟就擒駢戮必當仿照前此辦理雜谷腦¶
改土流歸之法安營駐兵盡成内地庶為一勞永逸¶
之計此雖係善後事宜温福等不可不預知此意但¶
須宻為籌畫不可稍露端倪致畨衆生心滋事¶
¶
　　(臣)等謹按狼子野心情多叵測前此蒼旺誅滅¶
後於雜谷腦一帶改土歸流建官置戍俾近邊¶
畨衆與内地無殊誠為一勞永逸今索諾木與¶
<pb:KR2c0013_WYG_049-16b>¶
僧格桑背¶
¶
　　恩拒命自取滅亡然使甫滅一土司旋立一土司閲時¶
既乆難保不復萌故智¶
¶
　　皇上先幾籌畫即以仿照辦理雜谷腦之法¶
¶
　　宻諭在事大臣為乆逺敉寧之計自是两金川次第翦¶
除設鎮安屯悉符在劵於是儧拉促浸之域盡¶
為内地所由苞蘖無滋邊隅綏靖者葢不俟犂¶
巢之後而早定於¶
¶
<pb:KR2c0013_WYG_049-17a>¶
　　命将之時矣¶
¶
　　乙未温福豐昇額奏言路頂宗迤南大兵所據山¶
脚之下有大溝一道此溝之源即在南山山頂二¶
十三日海蘭察先帶兵繞至溝源由林箐内潛行¶
奪取賊卡額森特亦於是日黎明先撲路頂宗連¶
奪碉座察看情形復由小路出其不意繞上山坡¶
奪據碉卡與海蘭察兵㑹合其時哈國興領兵過¶
溝攻取碉卡(臣)温福豐昇額親督各隊将路頂宗¶
<pb:KR2c0013_WYG_049-17b>¶
圍繞攻擊於四更時掃清賊寨及曉抵喀木色爾¶
是寨本為金川賊衆所居時賊衆已在路頂宗殱¶
戮無遺隨将此寨佔據此次攻破大小卡寨五十¶
餘座碉房三百餘間現在合兵前進一面迅掃兠¶
烏奏入¶
¶
　　上諭内閣曰温福等奏十月二十三日攻克路頂宗及¶
喀木色爾賊寨温福豐昇額督率将士調度有方海¶
蘭察哈國興額森特及在事之将弁兵練等均各奮¶
<pb:KR2c0013_WYG_049-18a>¶
勉出力著交部分别議叙其實在勇徃超羣者不論¶
滿洲緑營官兵以及土練人等並著温福確查奏聞¶
賞給巴圗魯號即緑營兵丁亦著破格查賞以示優¶
異海蘭察著交兵部遇有䝉古都統鉠出奏請補授¶
所遺副都統員缺即著額森特補授¶
¶
　　上又諭軍機大臣曰現在温福等已攻得路頂宗及喀¶
木色爾賊寨自可乗勢罙入迅擣美諾諒僧格桑必¶
竄匿金川希冀緩死索諾木向雖狼狽為姦究因僧¶
<pb:KR2c0013_WYG_049-18b>¶
格桑有將境壤歸倂賞管之語竭力抗拒乃係自圖¶
佔地非止袒䕶私親我兵攻勦嚴宻自應即為擒獻¶
計圗解免温福等惟當將僧格桑並伴送之人拘禁¶
解京或索諾木到營請䧏即遵前㫖設法誘擒仍一¶
面嚴飭急攻掃蕩巢穴搜捕餘孽以期永靖邊徼温¶
福阿桂等均當共知此意¶
¶
　　戊戉阿桂奏言明亮進攻真登梅列所取在山石¶
碉其旁有小山一座上有石卡明亮於十月十八¶
<pb:KR2c0013_WYG_049-19a>¶
日𣲖兵於山溝左右潜伏復𣲖官兵直攻小山石¶
卡各處賊衆分路来援我兵佯為撤退賊衆追至¶
山溝伏兵並起而撤退之兵復還奮擊殱戮賊衆¶
内大頭人二名其一為小金川噶拉依頭人愛石¶
忻(臣)查前敵两峯相接之處地名翁古爾壟賊人¶
於此悉力拒守現令官兵畧為休息偵探道路情¶
形以期罙入奏入¶
¶
　　上諭軍機大臣曰明亮此次帶兵甚属勇徃計畫亦為¶
<pb:KR2c0013_WYG_049-19b>¶
得當阿桂當傳諭令其益加努力以兾勉副酬勛至¶
伊常阿由泥壟進兵何以尚無信息而阿桂在逹烏¶
亦未見有寸進即以堅碉非可急取亦豈容過於遲¶
疑坐待現在温福等已將抵明郭宗阿桂若即能克¶
僧格宗則两路夾擊可蕆小金川之局著傳諭阿桂¶
將現在進勦情形迅速覆奏¶
¶
　　同日阿桂奏言甲爾木山梁不時雨雪氣侯最寒¶
官兵應需皮棉衣服均經各省起解因雅州以南¶
<pb:KR2c0013_WYG_049-20a>¶
夫役不敷運送留滯在途(臣)已屢次飛咨文綬速¶
𣲖幹員沿途料理俾剋日到營以便㪚給¶
¶
　　同日劉秉恬奏言綽斯甲布革布什咱两路軍米¶
盡取資於章谷存貯之糧章谷之米必湏自口内¶
多為運貯方足以供轉運今章谷米數尚無加増¶
請¶
¶
　　勑令該督將各處米石上𦂳趕運均奏入¶
¶
　　上諭軍機大臣曰文綬向稱能事是以特為四川調縂¶
<pb:KR2c0013_WYG_049-20b>¶
督一切軍需粮務皆其專責原應及早設法趲運著¶
傳諭文綬即嚴飭各運員將口内口外轉運粮石務¶
湏上𦂳運赴章谷源源不斷並将官兵應需皮棉衣¶
服多撥人夫速為運送設此後再有稽誤惟該督是¶
問¶
¶
¶
　　平定兩金川方畧卷四十一¶
¶
