# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.615152
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 45
<pb:KR2c0013_WYG_045-1a>¶
　　欽定四庫全書¶
¶
　　平定兩金川方畧卷三十七¶
¶
　　八月壬申温福豐昇額奏言丹壩土司差人赴營¶
投禀言金川要我帮兵並阻我投順¶
¶
　　天朝懇請官兵及早前徃駐守土司情願盡力報効等¶
語是該土司見官兵勢盛堅心内向又因金川廹¶
脅帮兵情急求援今董天弼已派兵前往則此後¶
金川勾引併吞狡計無由施逞自為有益因將該¶
<pb:KR2c0013_WYG_045-1b>¶
畨順路遣往董天弼軍營令其就近酌諭遣回奏¶
入報¶
¶
　　聞¶
¶
　　同日温福豐昇額又奏言曽頭溝一路粮運遲誤¶
屡次檄催軍需局布政司李本等及専派之松茂¶
道查禮彼此剖訴各執一詞現在飛咨督(臣)文綬¶
迅速清查仍就近籌辦以濟急需奏入¶
¶
　　上諭軍機大臣曰曾頭溝一路間道分兵期于迅速制¶
<pb:KR2c0013_WYG_045-2a>¶
勝今董天弼到彼已及月餘而内地粮石乏夫滚¶
運致遲進勦之期著傳諭文綬將此次粮運遲誤¶
縁由詳查據實嚴恭仍即㑹同鄂寳上緊派員趕¶
運使兵食日就充裕以便尅期進勦¶
¶
　　同日温福豐昇額又奏言兵丁應給長夫名數現¶
在未經畫一川省毎兵百名給夫二十名黔省每¶
兵百名給夫三十名事闗帑項自應隨時樽節不¶
可辦理分岐請通減為二十名以昭畫一奏入¶
¶
<pb:KR2c0013_WYG_045-2b>¶
　　上勅軍機大臣速議隨經軍機處議奏川兵近在本省¶
一切可以通融與黔兵隔省者不同前議川兵給¶
夫二十名黔兵給夫三十名因川黔両省情形本¶
異原不得謂之辦理分岐温福等之意祇為慎重¶
錢粮起見未經計及黔兵正在進勦應示體恤且¶
前議撥給已乆不便遽行裁減仰承¶
¶
　　聖訓當此軍務緊急之際不可頋惜小費應將黔兵長¶
夫仍以三十名給與¶
¶
<pb:KR2c0013_WYG_045-3a>¶
　　上從之¶
¶
　　同日温福豐昇額又奏言羙羙卡設立險卡堅碉¶
急切難以攻進(臣)等相度地勢莫若分左右兩路¶
潛由小徑繞至賊碉之前以便就近攻取隨於七¶
月二十六日夜挑兵一千三百兵派額森特烏什¶
哈達等帯兵両翼分進(臣)温福豐昇額及領隊大¶
臣舒常等在後分路接應二十七日天色將明両¶
路㑹合直抵賊卡賊始知覺鎗石交發有四川兵¶
<pb:KR2c0013_WYG_045-3b>¶
張世成西寧兵白文敬相繼攀登被石傷墜官兵¶
奮勇爭先毫無畏避因值大雨地滑急不能上(臣)¶
等暫令撤回此次殺賊三十餘人其受傷者甚多¶
陣亡官兵六名並土守偹阿桑及瓦寺鄂克什兵¶
三名現在設法攻取以圖迅速克㨗奏入¶
¶
　　上諭内閣曰此次攻打出力官兵著温福等查明送部¶
議叙其張世成白文敬俱著千總銜議叙其陣亡土¶
守備阿桑著照土練官員議叙之例加倍議叙之以示¶
<pb:KR2c0013_WYG_045-4a>¶
格外優恤¶
¶
　　同日温福豐昇額又奏言七月二十四日提督李¶
煦所駐貢噶山左有賊千餘由䇿卜丹山突下經¶
海蘭察哈國興率兵前往抵禦擊殺多人賊衆敗¶
囬于貢噶山邊山峯碉内藏匿查貢噶之左與徳¶
爾蘇地方連接乃海蘭察等軍營運粮必由之路¶
斷不可被其佔據因令遊擊富敏泰于徳爾蘇地¶
方添立碉座與李煦接應保䕶粮道并令海蘭察¶
<pb:KR2c0013_WYG_045-4b>¶
哈國興將貢噶左邉山峯賊碉設法攻取以防乗¶
間抄截至二十七日賊畨又於瑪爾廸克樹林内¶
突出六七百人来擾侍衛阿爾蘇納碉卡經海蘭¶
察哈國興前往救應殺賊四十餘名賊衆逃入木¶
城放鎗據守現在大營至瑪爾廸克粮石火藥等¶
照常運送無虞奏入¶
¶
　　上諭軍機大臣曰賊衆乗間擾截官兵粮道若非海蘭¶
察哈國興厯練戎行隨機救應㡬致踈虞海蘭察哈¶
<pb:KR2c0013_WYG_045-5a>¶
國興著各賞荷包四個現大營至瑪爾廸克地方約¶
及百里軍粮運送絡繹不絶賊畨詭譎多端或佔截¶
來路或從後侵擾温福等務須加意防範并傳諭海¶
蘭察哈國興及守卡之侍衛章京等知之¶
¶
　　(臣)等謹按賊衆以釡底遊魂負嵎拒守而其慣¶
技往往於大軍罙入時乗間竊出滋擾為苟延¶
喘息之計伏讀¶
¶
　　諭㫖令温福等加意防範仰見¶
¶
<pb:KR2c0013_WYG_045-5b>¶
　　睿慮周詳¶
¶
　　訓示諄復么䯢詭譎伎倆固已燭照靡遺矣¶
¶
　　乙亥劉秉恬奏言西路粮運已出灌口者業有一¶
萬餘石因道路綿長背運不能迅速(臣)查由灌縣¶
至襍谷腦三百餘里山路陡峻紆逥其襍谷腦抵¶
軍營三百餘里山路陡峻必湏人夫背運因就近¶
於灌縣買米一千石雇用牲口䭾載派員押運襍¶
谷腦並先雇夫二千名空身至襍谷腦預偹接運¶
<pb:KR2c0013_WYG_045-6a>¶
路近力省庶不致於遲滯再灌縣境内産米頗多¶
(臣)已知㑹文綬撥銀二三萬兩存貯該縣就近接¶
濟又于曾頭溝一路召募舖户二十名前往開設¶
飯舖以省背夫沿途炊爨躭延程途(臣)因西路軍¶
糧緊急暫留二三日料理停妥再赴南路奏入¶
¶
　　上嘉之¶
¶
　　同日文綬奏言鄂寳改赴西路劉秉恬尚在西路¶
未囬現在阿桂乗勝進攻粮務𦂳急調夫應用經¶
<pb:KR2c0013_WYG_045-6b>¶
糧員飛禀阿爾泰催取夫粮阿爾泰並未拆視直¶
送省城(臣)現即馳往南路督率催辦以期接濟奏¶
入¶
¶
　　上諭軍機大臣曰阿桂攻克甲爾木山梁調夫一千名¶
應用阿爾泰接到粮員飛禀概不開視轉迂道郵送¶
成都於軍粮重務視同膜外實屬有心貽悮前將阿¶
爾泰革職拏問著文綬將此情節併案嚴訊定罪具¶
奏¶
¶
<pb:KR2c0013_WYG_045-7a>¶
　　丙子温福豐昇額奏言調撥陜西第六次官兵所¶
餘一千名將次到省(臣)等飛飭帯兵各員令其迅¶
赴南路奏入報¶
¶
　　聞¶
¶
　　同日温福豐昇額又奏言貢噶急切未能攻破海¶
蘭察哈國興商議誘賊出戰庶可乗機搶佔隨于¶
八月初一日先派兵各路設伏更令副將常禄保¶
等入林砍伐木植賊果前來接仗海蘭察哈國興¶
<pb:KR2c0013_WYG_045-7b>¶
及侍衛阿爾蘇納等即領伏兵四路前進將近木¶
柵賊衆抵禦當經官兵勦殺退入木柵放鎗抵拒¶
又有賊畨來援雖經官兵奮勇擊退而柵上鎗石¶
更緊因暫撤回此次殺賊百餘名被傷者甚衆官¶
兵亦陣亡數名二等侍衛伊爾庫脖受鎗傷署䕶¶
軍恭領華尚阿鎗傷左股幸各無礙至(臣)等轟打¶
羙羙卡又值砲裂現在另行融鑄以便相機進取¶
奏入¶
¶
<pb:KR2c0013_WYG_045-8a>¶
　　上諭曰伊爾庫奮勉可嘉着陞為頭等侍衛華尚阿亦¶
著交部議叙¶
¶
　　上又諭軍機大臣曰温福等勦賊數月賊畨據險死守¶
未龍迅速集事温福豐昇額惟在同心合力奬勵官¶
軍相機籌畫動出萬全方為有益若意存&KR0997;急惟事¶
衝突徒致兵力挫損闗係匪輕温福等切勿孟浪致¶
有疎虞現今阿桂由墨壟溝覓間潛進似有可乗之¶
機着傳諭温福阿桂将兩路情形通盤籌算計何路¶
<pb:KR2c0013_WYG_045-8b>¶
可以速進何路需用多兵不難通融熟籌合力運辦¶
兩路軍營俱為朕辦事本無分彼此温福等諒不致¶
稍存畛域之見也至曽頭溝一路為進攻底未遵提¶
徑若甘肅兵四子全到軍聲自當更壯設或尚湏兵¶
力或可就近酌調以助董天弼之用温福等當就該¶
處實情妥協籌辦佇聼㨗音至董天弼前經賞戴孔¶
雀翎今仍加恩賞戴俾増體統務期倍前努力以副¶
恩眷¶
¶
<pb:KR2c0013_WYG_045-9a>¶
　　(臣)等謹案軍行利于神速固當電撃飈馳乗其¶
不偹不可頓兵需日但值山徑﨑嶇碉卡林立¶
守禦乆經完固而賊畨如鬼如蜮詭計百出之¶
時又宜相度機冝不嫌慎重伏讀¶
¶
　　聖諭諄諄以挫損兵力為戒盖預恐其躁急孟浪再三¶
飭諭務出萬全數千里外直不啻面命耳提矣¶
¶
　　上又諭軍機大臣曰川省官兵前因派往滇省尚有應¶
扣之項其為數若干係屬何年之事何以至今尚未¶
<pb:KR2c0013_WYG_045-9b>¶
扣完伊等現在隨征出力自應令其生計寛裕俾知¶
感奮乃仍照常坐扣殊不足以示體䘏著文綬即將¶
此項應扣銀両如何酌量停緩以紓兵力悉心籌議¶
具奏侯朕降㫖¶
¶
　　戊寅阿桂奏言甲爾木山梁迤北尚有賊畨碉卡¶
數座經明亮烏爾圖納遜直上攻撲接仗四五次¶
殺死金川克丹九寨大頭人一名並殱賊百餘因¶
山上鎗石抵禦甚急未能撲取加以山梁地極髙¶
<pb:KR2c0013_WYG_045-10a>¶
寒連日兩雪風雹兵丁僵凍甚多火藥口糧亦俱¶
沾濕乆駐實為無益明亮等已將官兵撤囬(臣)查¶
明亮等未經請示輙將已得甲爾木山梁退回不¶
守實屬非是應請將明亮降為二等侍衛烏爾圖¶
納遜降為四等侍衛以示懲儆(臣)現將在事將弁¶
兵丁分别懲恭外仍即督率官兵分路並進務期¶
一舉克復以慰¶
¶
　　聖懷奏入¶
¶
<pb:KR2c0013_WYG_045-10b>¶
　　上諭軍機大臣曰阿桂奏官兵因風雪雨雹氣候寒冷¶
將已得之甲爾木山梁退囬不守現今七月下旬即¶
使兩雹交加何至頓改寒暄此必係緑營恇怯駕詞¶
撤退明亮等若於其時詢明倡議之二三人騈誅示¶
衆軍心自定乃見不及此隨同撤回實有應得之咎¶
領隊大臣隨從將軍叅賛固不可任意専擅若獨當¶
一面遇有怯懦弁兵難於約束即於陣前斬狥以肅¶
軍紀此又與專擅者不同如現在甲爾木官兵竟將¶
<pb:KR2c0013_WYG_045-11a>¶
已得之地棄而弗守似此軍令廢弛何以鼓勵戎行¶
阿桂可弗憬然動念乎此次着照阿桂所請明亮降¶
為二等侍衛烏爾圖納遜降為四等侍衛念係初犯¶
僅予薄懲若不知&KR0008;惕復蹈前車軍律具在不能復¶
為寛宥也至退兵一節或彼時實係雪後風寒我兵¶
衣單難禦即勉强駐守山梁䆒竟不能施展萬一賊¶
畨乗機掩襲更覺不成事體則全軍退回未可盡謂¶
之失計但在阿桂權宜酌辦則可將領以下不得援¶
<pb:KR2c0013_WYG_045-11b>¶
此藉口也再官兵退囬正恐繼進不易如其地難於¶
急圖罙入又當於綽斯甲布一帶分途並進以為牽¶
制金川之計搃之軍行機要務在隨時斟酌合宜著¶
傳諭阿桂就現在情形悉心籌畫具奏以慰懸念¶
¶
　　庚辰¶
¶
　　上諭軍機大臣曰南路已得之甲爾木山梁忽因風雪¶
撤囬西路當上𦂳攻碉時大礟又復炸裂此次軍務¶
每當機㑹可乗輙有阻滯此時自更當奮力勦除不¶
<pb:KR2c0013_WYG_045-12a>¶
可稍存觀望試思僧格桑索諾木以内地土司敢於¶
狼狽為奸抗拒天兵其罪均在不赦此而不明正其¶
罪是王法有所不行國家又將何以駕馭各土司使¶
之畏威懐徳因思金川歸順迄今未及二十年即已¶
負固跳梁如此彼時若能剪滅根株豈不永除後患¶
是前此之姑容已堪鑒戒况索諾木情罪更與莎羅¶
奔郎卡不同從前金川未漸王化侵擾附近土司至¶
未敢與官兵顯抗悔罪乞降原可貸其一死索諾木¶
<pb:KR2c0013_WYG_045-12b>¶
乃給受印依之土司敢於猖獗若此是勦滅之舉誠¶
不可稍有游移也現在両路官兵距羙諾俱為不逺¶
小金川一隅自可尅期蕆事至金川賊衆不過恃其¶
險逺兼有黨援可恃今綽窩土司朋楚克拉布丹及¶
綽斯甲布各處皆為我用其勢既孤又帮助小金川¶
賊衆經官兵殱戮必有畏怖之心若乘此機㑹大合¶
兵力分道進攻賊畨疲於支拒不能復頋農耕彼竭¶
我盈勢將自潰此時正當同寅協恭一乃心力又何¶
<pb:KR2c0013_WYG_045-13a>¶
慮不完此局且各土司踴躍出力正欲藉我兵威以¶
除大患若不拯其荼毒俾得共享安恬更非朕軫䘏¶
畨夷之意轉恐各土司首鼠兩端中多頋忌必致用¶
力不堅於軍務闗係匪淺著傳諭温福阿桂豐昇額¶
善為駕馭以收其效¶
¶
　　同日鄂寳奏言曽頭溝一路粮運尚多阻滯(臣)訪¶
知此路中惟智固山最險然非氷雪凝結之時騾¶
䭾儘可行走已飛札附近之崇慶等十州縣各雇¶
<pb:KR2c0013_WYG_045-13b>¶
騾三百頭星觧灌縣(臣)即于灌縣另買米三千石¶
趕運又恐一時不能接濟先買羊一萬隻觧送以¶
偹供支奏入¶
¶
　　上嘉之¶
¶
　　鄂寳又奏言查一夫負米五斗日行不過一站騾¶
䭾可至一石毎日能行二三站較為便㨗請于陜¶
西産騾之處購買四千觧川應用(臣)以軍粮緊急¶
一面飛咨陜西撫(臣)令其先行趕辦奏入¶
¶
<pb:KR2c0013_WYG_045-14a>¶
　　上諭軍機大臣曰西路軍糧既可用騾䭾載南路自可¶
照辦雖雅州以南山路﨑嶇然于險仄之地安設人¶
夫接運至路寛處仍用騾頭䭾載日行一二站自可¶
源源接濟西南両路通融辦理計共用六千頭當足¶
濟事著傳諭劉秉恬文綬速與鄂寳通盤籌酌將兩¶
路所需騾數飛咨陜省調用¶
¶
　　癸未温福豐昇額奏言由徳爾蘇至貢噶山梁賊¶
畨新立碉卡經海蘭察哈國興帶同章京侍衛等¶
<pb:KR2c0013_WYG_045-14b>¶
攻撲賊畨放鎗死拒運撲五次未能取勝官兵益¶
加奮勵冒鎗直進賊不能支遂將所立二卡全行¶
搶佔其南山梁一帶亦經章京徳保等連奪三卡¶
奏入¶
¶
　　上嘉之¶
¶
　　戊子温福豐昇額奏言查賊畨伺隙窺釁向來狡¶
猾伎倆(臣)等素所深知是以毎攻進一處即留兵¶
駐守賊人屡次乗夜來擾無不殱戳多人餘賊潰¶
<pb:KR2c0013_WYG_045-15a>¶
竄而去此時轉欲賊衆潜來可以盡力剿殺稍紓¶
憤恨(臣)等仍時時嚴飭將領加倍留心不致稍有¶
疎懈至南山瑪爾廸克近來攻勦情形(臣)等因為¶
時已乆不能攻進焦急異常查南山綿長陡峻林¶
箐叢雜一望百餘里内層溝㳫嶂要隘重重賊畨¶
全力死守因地之險設築碉柵不下數百處其喇¶
卜楚克一山惟牛天畀現攻之大木城為賊總路¶
必爭之地而固卜濟等處為之應援瑪爾廸克一¶
<pb:KR2c0013_WYG_045-15b>¶
山帷海蘭察等現攻之大木城為鄂克什木䦨埧¶
總路必爭之地而貢噶牛厰等處為之應援其沿¶
河中路賊畨卡柵亦層層列峙(臣)等自攻過阿喀¶
木雅之後牛天畀等從徳爾蘇繞至喇卜楚克沿¶
途攻獲碉卡不少而自五月十九日以來官兵日¶
夜連攻所有山梁上下左右破柵更多故沿河中¶
路頭敵官兵自阿克木雅已進十有餘里至于瑪¶
爾廸克一路自阿喀木雅已繞進八九十里此一¶
<pb:KR2c0013_WYG_045-16a>¶
路自五月十三日後一帯賊畨卡柵勦洗殆盡惟¶
北山之羙羙卡南山之木蘭埧險要地方尚未勦¶
破仰厪¶
¶
　　聖懐昨又據哈國興等報稱貢噶山梁有賊偷拏石卡¶
今于八月初七初九等日搜剿箐林將賊卡奪囬¶
又添築碉卡數座使聲勢聨絡以保無虞其瑪爾¶
廸克木柵又經派兵攻撲因柵内俱係地窖賊在¶
石板横木之隙放鎗拒敵且週圍均挖有深溝難¶
<pb:KR2c0013_WYG_045-16b>¶
以越過現今兵丁砍伐樹條既可作&KR0008;牌并可填¶
塞深溝以便前進(臣)等現仍不時催督一俟辦有¶
就緒即行馳奏奏入¶
¶
　　上諭軍機大臣曰温福等奏五月以後喇卜楚克一路¶
節次攻破賊碉共十八座瑪爾廸克一路攻破賊碉¶
共二十二座賊畨所恃以抗拒者惟在碉卡聨絡得¶
以運送薪米今温福所得碉座不為不多若附近賊¶
畨要隘之處俱經攻毁則所拒守大碉已至孤立無¶
<pb:KR2c0013_WYG_045-17a>¶
援輓輸不繼因何得以茍延日乆且既云攻碉則或¶
制其要害或斷其應援方為有益若所攻碉卡如許¶
之多而於要隘毫無闗渉豈不枉費兵力乎况賊畨¶
所守卡碉必不能多貯粮石乗其隨時運送相機遮¶
截則守碉者將不攻自潰温福等何見不及此著傳¶
諭温福等即將現在情形據實覆奏¶
¶
　　同日畢沅奏言陜省莭次調遣官兵䭾運計用過¶
騾七八千頭市騾未免稀少今據鄂寳咨稱陜甘¶
<pb:KR2c0013_WYG_045-17b>¶
兵丁漸次到齊糧運尤闗𦂳要用騾䭾載較之人¶
夫輓運為易(臣)現在各府産騾多寡情形酌量給¶
價各向民間購買如數解川不致遲悮奏入¶
¶
　　上諭軍機大臣曰畢沅奏陜省市騾稀少應向民間購¶
買自宜如此辦理但須嚴飭地方官據實給價無得¶
派累至莭次赴川騾頭已有七八千之多不難即以¶
此䭾運軍粮無湏陜省廣為購買着傳諭文綬查明¶
此項騾頭現存若干就近派撥應用以節糜費而省¶
<pb:KR2c0013_WYG_045-18a>¶
物力¶
¶
　　己丑阿桂奏言據綽斯甲布土司具禀金川𣲖兵¶
圖佔丹壩官寨丹壩土婦和爾郭求救于綽斯甲¶
布該土司已發兵往助(臣)以丹壩附近曽頭溝闗¶
係緊要當即行知董天弼令其酌量前往駁防並¶
咨明温福就近督辦惟是金川為小金川死力拒¶
守名為帮助寔已併吞又以為¶
¶
　　天朝不遽加兵因乗間覬覦丹壩以見力有優餘情更¶
<pb:KR2c0013_WYG_045-18b>¶
可惡今必當分兵先攻金川庶可堅各土司歸順¶
之心並可寒逆䜿助兇之膽且使金川賊畨撤回¶
自衛則小金川勢無可恃罙入不難是綽斯甲布¶
一路官兵寔難姑待(臣)令宋元俊尅日起程擬将¶
附近土兵應領口粮暫時本折兼支並諭土司多¶
出烏拉以供輓運宋元俊現在仍請添兵應使粮¶
運稍充續調兵到冄行酌量撥往奏入¶
¶
　　一諭軍機大臣曰綽斯甲布一聞丹壩告急發兵往助¶
<pb:KR2c0013_WYG_045-19a>¶
實屬恭順著阿桂酌加奬賞以示鼓勵計賊畨到丹¶
壩地方較董天弼進兵之期尚早一日賊近我逺誠¶
恐緩不及事未知董天弼辦理若何至宋元俊帯兵¶
往綽斯甲布既可得其駕馭之力兼可控扼金川相¶
機襲擊該鎮現請添兵自應酌量派給以厚兵力今¶
已飛諭滇椘等兵馳赴南路阿桂將應派往綽斯甲¶
布之兵先檄知帯兵人員即由打箭爐逕往¶
¶
　　同日¶
¶
<pb:KR2c0013_WYG_045-19b>¶
　　上諭内閣曰前阿爾泰宋元俊會恭桂林乖張欺㒺至¶
有將銀向金川贖取迷失兵丁之事因將桂林革職¶
拏問特派福隆安馳往軍營勘問旋據審明桂林並¶
無造屋居住驕縱不法各欵至薛琮告急禀至桂林¶
即派宋元俊赴援其發銀贖取兵丁一節係司員汪¶
承霈及知州曹焜等己巴旺布拉克底土兵尋覓緑¶
營迷失之兵頗為出力是以向粮員取銀偹賞曽經¶
禀之桂林支發並非欲賞金川之人並審出宋元俊¶
<pb:KR2c0013_WYG_045-20a>¶
搆䧟串飾情節則桂林尚非法所難貸但其在軍營¶
内日親麯蘖止圖已身安逸不能以士卒同甘苦而¶
北山梁傷損官兵數目並不查明據實陳奏亦不得¶
謂之無罪桂林著加恩發往伊犂自備資斧効力贖¶
罪交與舒赫徳令其在印房學習當差¶
¶
　　同日¶
¶
　　上諭軍機大臣曰湖廣總兵馬虎雲南副將斐慎並湖¶
南副將札拉芬俱著赴南路軍營聼用¶
<pb:KR2c0013_WYG_045-20b>¶
¶
¶
¶
¶
¶
¶
¶
　　平定兩金川方畧卷三十七¶
¶
