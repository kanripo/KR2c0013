# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.214158
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 15
<pb:KR2c0013_WYG_015-1a>¶
　　欽定四庫全書¶
¶
　　平定兩金川方畧卷七¶
¶
　　八月壬午董天弼奏言(臣)查巴朗拉為鄂克什瓦¶
寺交界之處山梁險峻若遽用力仰攻賊人加意¶
防守未免稍延時日惟距卧龍闗四十餘里山神¶
&KR1474;地方别有小路可以繞出巴朗拉之後由此潜¶
進則小金川已失其險並與達木巴宗聲勢可以¶
接連(臣)先已遣人偵探茲據探路人囘稱達木巴¶
<pb:KR2c0013_WYG_015-1b>¶
宗賊番約有二千圍困攻擊鄂克什土司尚能堅¶
守而由山神溝前徃五日可到沿途雖有賊衆為¶
數無多(臣)定於本月初七日進發其巴朗拉山下¶
鄧仍地方仍令總兵福昌領兵誘敵相機攻殺奏¶
入¶
¶
　　上諭曰既得捷徑視汝如何奮勇成績耳¶
¶
　　甲申阿爾泰奏言查明正地方現在漢土兵練五¶
千五百餘名除明正之泰寧茂紐東谷章谷郭宗¶
<pb:KR2c0013_WYG_015-2a>¶
等處要隘防守用兵二千名外尚有兵練三千數¶
百名似可敷用但小金川與明正交界隔有大河¶
須用皮船過渡而皮船毎隻僅容載一二人且小¶
金川沿河設備不能徑渡是以趕造木船並設法¶
遮䕶賊人鎗砲使兵練得以多渡奮力攻取至僧¶
格桑與索諾木本係同族弟兄又係姻親地界毗¶
連實不能㫁其來徃冄小金川近復于木坪連界¶
地方添設碉卡以禦我兵進攻之路(臣)等已撥兵¶
<pb:KR2c0013_WYG_015-2b>¶
防禦奏入¶
¶
　　上諭軍機大臣曰據阿爾泰奏籌辦小金川一摺總不¶
中機宜不見奮勇已於摺内批飭矣看來阿爾泰辦¶
此一事始終茫無定見前奏令董天弼馳徃西路示¶
以兵威不過空言塞責其實並未預計進兵及見朕¶
屢次飭諭方知事難中止而所辦又已濡遲故其前¶
則徒以官兵未到為辭今復以隔河艱渡為解可見¶
其始則惟圖遷就完事意涉㳺移今則氣餒心粗畏¶
<pb:KR2c0013_WYG_015-3a>¶
難自阻尚安望其能奮勵集事乎阿爾泰駐彼已將¶
三月果知必須舟楫即當上緊製偹船筏剋日濟師¶
何待至今始行成造且復慮及賊人鎗砲設法䕶船¶
作此畏葸無能之態耶至小金川敢於設碉預防顯¶
拒官兵則其與金川早相聫絡可知若復日久因循¶
益滋養癰之患乃惟以不能㫁其徃來藉口豈因僧¶
格桑有金川黨助竟欲置之不問乎且小金川設碉¶
拒防我兵何難超越别尋進路阿爾泰何未聞購覔¶
<pb:KR2c0013_WYG_015-3b>¶
捷徑率衆進攻而存守株坐待之見乎即或因伊等¶
虚張聲勢曠空時日致狡酋得以預為之偹一時未¶
可猝議進𠞰獨不當多調兵練為圍困計竟爾束手¶
無䇿耶且番夷全賴耕種為食必不能終年防守自¶
棄農功更不能築碉䕶田廣為守助或察其懈而急¶
為襲擊或就其地而頻加蹂躪使之應接不暇久將¶
自潰乃阿爾泰畏首畏尾於近計逺籌漫無措置所¶
謂公忠體國之意安在著冄傳㫖嚴行申飭¶
¶
<pb:KR2c0013_WYG_015-4a>¶
　　(臣)等謹案畨地重山叠嶂其&KR0541;險盤曲處實有¶
一夫當闗萬人莫開之勢况賊人築卡設碉併¶
力拒守更不能遽入其阻惟别尋路途繞越進¶
攻始為因地制勝之算嗣後大軍申討金川徃¶
徃乗間擣虚出其不意是以賊人雖有要隘可¶
慿亦皆棄而不守盖得力于繞越者居多而是¶
時¶
¶
　　諭㫖早發其端仰見¶
¶
<pb:KR2c0013_WYG_015-4b>¶
　　先幾所燭片言居要不待聚米成圖而番境情形已均¶
在指顧間矣¶
¶
　　丁亥董天弼奏言(臣)定期進攻各兵已陸續齊集¶
將足五千可敷調遣除酌派福昌帶赴巴朗拉並¶
查鄂克什之畢旺拉一路亦須分徃堵截及留䕶¶
糧運共二千餘名外其餘各兵褁帶乾糧於初七¶
日由山神&KR1474;宻往掩襲並據督臣阿爾泰知㑹現¶
已趕造皮船渡河𠞰殺小金川當此兩路夾攻首¶
<pb:KR2c0013_WYG_015-5a>¶
尾不能相顧勢必解去鄂克什之圍退守巢穴至¶
該處路徑(臣)曾於乾隆十三年隨征經過猶能記¶
悉所有木坪之甲金達襍谷之曾頭溝各路皆可¶
進兵(臣)帶兵前進容隨時辦理具奏奏入¶
¶
　　上諭軍機大臣曰據董天弼奏已於八月初七日督兵¶
由山神&KR1474;宻往掩襲自應如此辦理但所稱小金川¶
首尾不能相顧勢必解去鄂克什之圍退守巢穴等¶
語尚有急圖完事之意僧格桑乗隙滋釁不可不興¶
<pb:KR2c0013_WYG_015-5b>¶
師問罪並非専為鄂克什解圍恐伊等尚狃於姑息¶
之見一聞僧格桑解兵歸巢茍幸無事不復擒捕渠¶
魁仍思將就完局畨夷豈復知所警畏即或暫時歛¶
迹待官兵既撤彼復侵擾鄰疆又將另為整理往返¶
徒勞成何事體總之僧格桑一日不擒其事一日不¶
了董天弼既經進兵必須相機制勝將僧格桑俘獲¶
以靖蠻陬至董天弼已得間道進攻而阿爾泰株守¶
河干坐待船成方渡所謂夾擊之義安在據董天弼¶
<pb:KR2c0013_WYG_015-6a>¶
奏木坪之甲金達襍谷之曾頭&KR1474;各路皆可分進阿¶
爾泰於此等扼要捷徑自應預為確訪宻派勇練將¶
領統兵分路掩襲使畨酋四面受敵首尾不能相顧¶
方為勝算徒爾優游時日漫無措施則在彼閒住數¶
月所辦何事乎將此並諭阿爾泰徳福董天弼知之¶
¶
　　甲午阿爾泰奏言(臣)南路造船因物料匠工均須¶
自内地發徃現在日夜趕辦約計十四五日造成¶
我兵即可渡河奮擊至革布什咱一事前令宋元¶
<pb:KR2c0013_WYG_015-6b>¶
俊面見索諾木飭令撤兵退地索諾木以伊弟兄¶
五人分住勒烏圍等處容商明冄禀為辭該遊擊¶
見索諾木難以化誨己於八月初六日馳囘並稱¶
小金川道路叢襍進攻以後遇有岐途勢須分兵¶
攻取(臣)亦飭各營預偹以資應用至小金川之肆¶
横較金川尤為可惡(臣)飭令宋元俊駕馭索諾木¶
抄掠小金川寨落如能擒獻僧格桑更有重賞冄¶
宋元俊于邊地道路情形頗為熟悉副都統鐵保¶
<pb:KR2c0013_WYG_015-7a>¶
未到之前即令該遊擊統兵渡河攻𠞰奏入¶
¶
　　上諭軍機大臣曰阿爾泰奏宋元俊往諭索諾木據伊¶
以弟兄五人商明冄覆為辭顯係推阻之意看來索¶
諾木之頑劣不遵總因僧格桑甫受約束旋與鄂克¶
什搆釁又復侵及明正土司尚未加之懲創遂致無¶
所忌憚今惟將小金川上緊攻𠞰擒獲兇渠削平其¶
地則金川自必聞風畏懼不敢復行梗化辦理之法¶
無有踰于此者昨據董天弼奏已於八月初七日由¶
<pb:KR2c0013_WYG_015-7b>¶
間道進攻阿爾泰亦稱約計十四五日即可進兵果¶
能刻期夾擊或僧格桑勢窘力慼竄入金川亦不值¶
引兵復向金川勒取止須查其家属及黨惡之人分¶
别收捕查辦一面傳諭索諾木令將僧格桑擒獻其¶
事亦可即了至前諭令索諾木抄掠小金川彼時因¶
未知伊等已經聫絡今就該處情形而論則伊等久¶
相比附狼狽為奸索諾木豈復肯於小金川自相殘¶
賊乃阿爾泰仍以駕馭索諾木抄掠為言可為拘泥¶
<pb:KR2c0013_WYG_015-8a>¶
而不達事體現在専辦小金川不必復向金川告諭¶
若僧格桑或向金川逃匿則於傳檄索取時并諭以¶
僧格桑自作不靖竄入爾界今官兵已平定其地留¶
兵駐守是僧格桑永逺不能歸巢爾今留彼養贍其¶
衆何時能了是爾無端為彼貽累亦殊失計爾若能¶
將僧格桑獻出自當將爾奬賞畨蠻等本属見小為¶
之明白開導其勢不能久合如此方得要領¶
¶
　　丁酉¶
¶
<pb:KR2c0013_WYG_015-8b>¶
　　上諭軍機大臣曰徳福至四川所陳&KR0225;賊各情形一摺¶
識見寔為乖謬緬地水土惡劣我兵難於冞入自不¶
宜復議大舉墮其術中而賊匪反為頑梗亦豈可竟¶
置之不問因議於秋冬之間派兵襲擊出其不意並¶
非欲直搗阿瓦亦非欲竟取猛宻不過躪彼疆境乗¶
勢誅掠焚燒令賊匪知我並未歇手庶幾稍識畏懼¶
送還内地之人以完此局就事而論實有不可不如¶
此辦理者何至過於顧慮襲擊亦不可行耶前諭徳¶
<pb:KR2c0013_WYG_015-9a>¶
福到川即接受總督印務辦理小金川軍務若執此¶
懦怯庸謬之見恐其於進𠞰事宜轉致貽悞所有四¶
川總督印務仍著阿爾泰兼管徳福即著來京候㫖¶
¶
　　九月庚子阿爾泰奏言(臣)前令宋元俊駕馭金川¶
抄掠小金川寨落嗣據宋元俊禀稱金川距章谷¶
稍逺且夙與小金川姻親相好是否實心出力難¶
以預定查有附近章谷之巴旺及布拉克㡳夙稱¶
恭順該土司之地與小金川所佔明正之納項等¶
<pb:KR2c0013_WYG_015-9b>¶
處境界毗連若於該處進兵攻克納項等處由納¶
頂壓至河之東岸攻打小金川所佔明正之索布¶
大寨又分一支渡河夾攻則所佔明正地方可以¶
全行克復進𠞰巢穴庶易為力隨委員宻飭該土¶
司土舍令其遵辦嗣據禀覆該兩處願出兵一千¶
五百名先為引路並請大兵接續進發惟是土兵¶
即係土民散處四鄉現在分頭調集㨂選精鋭整¶
頓器械趕緊進攻等語查此時小金川止防我兵¶
<pb:KR2c0013_WYG_015-10a>¶
渡河若用布拉克㡳及巴旺之兵恊同大兵由該¶
處進兵出其不意尤易制勝是以十五六日未即¶
渡河攻𠞰等語(臣)隨諭宋元俊速即訂期並進毋¶
得遲悞至董天弼一路先訂期於八月初七日發¶
兵由小路宻進截㫁小金川圍鄂克什之路計須¶
五六日方可扺松林口據其險要近據西路糧員¶
禀報探得我兵於八月十三日攻獲大碉一座已¶
經佔據山梁冄查副都統鐵保帶兵二百已扺打¶
<pb:KR2c0013_WYG_015-10b>¶
箭爐計二十間滿兵可以到齊俟到日親徃督催¶
進取奏入報¶
¶
　　聞¶
¶
　　辛丑董天弼奏言(臣)與福昌於八月初七日分路¶
進兵(臣)由山神&KR1474;宻進初十日至徳爾宻地方始¶
遇金川番人設有石卡碉房在彼防守(臣)即于十¶
一日戍刻發兵分為三路前徃攻襲十二日平明¶
連奪石碉六處石牆一道惟石碉一座建在山頂¶
<pb:KR2c0013_WYG_015-11a>¶
至十三日(臣)督領官兵一齊鼓勇直上攻破石碉¶
金川番衆被殺者數十人其餘均從後山越嶺而¶
逃吾兵亦有損傷現在已扼山梁險要因該處雨¶
雪交加各兵均係裹帶乾糧不舉煙火者八日未¶
免稍形痩乏現俟畢旺拉一路探有消息兩路㑹¶
合即當併力進攻至巴朗拉之下鄧仍地方即係¶
山神&KR1474;後路極為緊要(臣)已照㑹福昌加意守禦¶
並飛移督臣阿爾泰以便各路分兵掩殺使僧格¶
<pb:KR2c0013_WYG_015-11b>¶
桑顧此失彼速期𠞰滅奏入報¶
¶
　　聞¶
¶
　　上諭軍機大臣曰董天弼辦理此事尚属奮勉但該提¶
督雖係由間道徃攻裹糧而行豈無繼運兵餉俾資¶
接濟亦豈無續到之兵以為聲援阿爾泰初聞董天¶
弼進攻之信曾否籌辦及此迨探知董天弼攻碉之¶
後曾否速為䇿應著傳諭阿爾泰即行據實覆奏至¶
巴朗拉一面為攻小金川大路董天弼原議令總兵¶
<pb:KR2c0013_WYG_015-12a>¶
福昌帶兵進𠞰以挫其鋒彼由小路宻進兩路夾擊¶
今董天弼進兵後已克卡碉而福昌自八月初七日¶
分兵以來至今已將一月曾否進兵攻𠞰及巴朗拉¶
一路有無賊匪拒守該鎮曾否與之接仗所辦情形¶
未據奏報總兵本有奏事之責况當統兵分𠞰尤應¶
隨時入告豈宜緘黙若此著傅諭福昌令其迅速詳¶
悉覆奏¶
¶
　　乙巳温福奏言(臣)接奉辦理兩金川¶
¶
<pb:KR2c0013_WYG_015-12b>¶
　　諭㫖令于明春帶兵馳赴進𠞰伏查滇省今冬襲擊緬¶
匪一事約計徃返亦須數十日囘扺永昌已届臘¶
盡春初(臣)于彼時帶兵馳往川省自不悞二三月¶
之期惟查滇省所調緑營兵丁只有二千七百名¶
分駐沿邊尚恐不敷應於黔兵内酌留協駐且查¶
黔兵額設三萬餘名此次調赴來滇者不過上㳺¶
各營三千名既經進𠞰撤囘復自永昌赴川路程¶
轉為遥逺查貴州下游一帯多與川省毗連設如¶
<pb:KR2c0013_WYG_015-13a>¶
必用黔兵莫若於下游各營酌量調撥計(臣)由滇¶
起身時黔兵先由該處赴川道里既近行走迅速¶
其一切料理較之自滇調往並無多費而新兵更¶
為得力(臣)當宻為審度不涉聲張臨時請¶
¶
　　㫖辦理奏入報¶
¶
　　聞¶
¶
　　戊申董天弼奏言據守備袁國璉禀稱帶領屯兵¶
七百名漢兵二百餘名于八月十六日夜進至畢¶
<pb:KR2c0013_WYG_015-13b>¶
旺拉同時奮力攻殺已將小金川殺死多人石卡¶
碉房全已據住但該處小金川來路甚多現兵不¶
足防守應請添兵等語(臣)因所帶漢土官兵五千¶
除挑去病兵二百餘名又于臥龍闗内留兵三百¶
名防守糧務鎮臣福昌處復留兵一千三百名為¶
巴朗拉誘敵及防守山神溝口之用其由山神&KR1474;¶
口進去額隆覺地方斜通巴朗拉留兵五百名防¶
守皆係𦂳要一時無可抽調至(臣)所統兵一千五¶
<pb:KR2c0013_WYG_015-14a>¶
百餘名于山頂碉卡留兵四百名防守其一千一¶
百餘名在山下劄營接應(臣)于二十二日即撥在¶
營屯錬四百名遣徃畢旺拉詎意賊番乗霧雨迷¶
漫之時於左右兩山梁蜂屯蟻聚而來守碉之瓦¶
寺土兵先行驚潰屯練官兵亦相繼下山雖損傷¶
不過十餘人并仍將要口堅守而所得之碉卡復¶
行失去至二十六日接到袁國璉具禀知畢旺拉¶
亦先于二十日夜為賊畨奪去官兵退守山下伏¶
<pb:KR2c0013_WYG_015-14b>¶
念臣種種負戾即自問亦無可逭仰懇¶
¶
　　皇上交部治罪不勝悚惕之至奏入¶
¶
　　上諭軍機大臣曰據董天弼奏所得碉卡復已失去其¶
畢旺拉一路亦為賊番奪去現在退兵堅守要口是¶
賊番竟敢抗拒我師甚為可惡豈可輕為歇手至董¶
天弼所請交部治罪之處且可不必得失乃行兵之¶
常董天弼前次進兵不敷調撥緑營積習又皆懦怯¶
無能阿爾泰復不早為籌撥接應以至於此且看其¶
<pb:KR2c0013_WYG_015-15a>¶
後此如何奮勉以定功罪若冄不知努力則其獲罪¶
更甚矣但所稱賊兵乘霧雨迷漫蜂屯蟻聚而至守¶
碉之瓦寺土兵輒先驚潰等語殊覺可笑賊既能乗¶
霧來攻我兵豈不能乗霧迎𠞰是兵力不堪大概可¶
知且瓦寺與小金川同係土司何以賊之土兵皆属¶
有用官之土兵即属無能此皆調度不善之故阿爾¶
泰在川甚久豈竟漫無見聞何以不詳慎精選聴以¶
懦弱充數著傳諭阿爾泰明白囘奏至董天弼本係¶
<pb:KR2c0013_WYG_015-15b>¶
乗間攻其不偹今徳爾宻一帶既有賊兵屯拒自難¶
仍由原路冄進亦不必復攻所失之碉萬一少有挫¶
折更覺不成事體但我兵即不能深入而守禦隘口¶
尚属力所能為自當派撥兵弁嚴為堵截西路現有¶
福昌在巴朗拉駐守則山神&KR1474;畢旺拉兩處即可交¶
該鎮一并扺禦以綴賊勢董天弼於畨地情形稍為¶
諳悉且曾從征金川尚係熟手今阿爾泰坐守南路¶
無協同辦理之人董天弼著即馳徃阿爾泰軍營㑹¶
<pb:KR2c0013_WYG_015-16a>¶
商進𠞰或可得其佽助之益惟是緑旗恇怯之兵實¶
不足恃看來未必遽能集事苐當圍困賊人要隘以¶
待厚集兵力搗穴擒渠用靖邊徼前曾諭令温福襲¶
擊緬匪一事原不過蹂其近邊悉力焚殺以振兵威¶
即遲一年冄辦亦無不可况既欲用我八旗勁旅之¶
力若令於襲擊後冄往四川長途奔走或不免於疲¶
乏亦不可不從長籌畫以期有濟温福前奏原議於¶
十月初進兵此時尚在永昌部署著傳諭温福於奉¶
<pb:KR2c0013_WYG_015-16b>¶
到此㫖後即帶滿洲官兵星馳取道赴川奮力攻𠞰¶
使番人稍知畏懼其黔省緑營兵即照温福前奏酌¶
定應用兵數飛咨黔省於川省相近營分選𣲖精兵¶
即速前徃自覺更為妥便所有副將軍印務温福即¶
帶徃偹用至叅賛大臣五岱於軍務頗為練習亦著¶
同温福前往㑹商進𠞰阿桂亦著赴川効力其川省¶
緑營兵即多為調撥亦未必能得力並著派成都滿¶
洲兵一千名速赴軍營聴候派用其各兵所需馬匹¶
<pb:KR2c0013_WYG_015-17a>¶
糧餉著交阿爾泰預為熟籌速偹¶
¶
　　己酉¶
¶
　　上諭内閣曰户部侍郎桂林着馳馹前徃四川辦事其¶
軍機處行走郎中汪承霈亦著一體馳馹隨徃¶
¶
　　同日¶
¶
　　上諭軍機大臣曰阿爾泰等畏難苟安全無措置及朕¶
屢次飭責始行籌及遂致兵不敷𣲖糧無繼供此董¶
天弼一路所以雖由間道進攻而復失也今小金川¶
<pb:KR2c0013_WYG_015-17b>¶
竟敢抗拒我兵尤不可以輕宥無如阿爾泰始終毫¶
無成見於需兵若干作何調撥及何路可以進擊何¶
路當為堵截並未通盤籌畫不過敷衍目前似此玩¶
忽遷延必致養癰貽患是以令温福馳徃督辦但温¶
福自滇赴川未能一時即至因令桂林前徃協同辦¶
理桂林在軍機處行走於朕前後所降之㫖皆面聆¶
深悉至彼自可詳悉告知阿爾泰阿爾泰惟當與之¶
和哀商辦不得稍存畛域之見致令掣肘亦不可稍¶
<pb:KR2c0013_WYG_015-18a>¶
有推諉之心且桂林此次𣲖徃因其年富力强尚可¶
奮勉以助阿爾泰所不及阿爾泰若以外省積習妄¶
為揣度疑朕専差大臣徃彼宻查其事則更不能深¶
體朕意矣至於行軍要務該處山川形勢及統兵所¶
在地方並軍營現兵幾何皆當繪圖陳奏朕得以遥¶
為籌度乃阿爾泰從未辦及著即將小金川一帶毗¶
連境壤及我兵進攻要隘詳繪一圖注明名目所有¶
董天弼前在何處進兵福昌今駐何處宋元俊現住¶
<pb:KR2c0013_WYG_015-18b>¶
何處及阿爾泰久駐之地近日前進幾程逐一貼於圖¶
内並將現在軍營實有緑營若干名一併具摺速奏¶
至温福到川進𠞰時約需精兵萬餘方成聲勢阿爾¶
泰此時當預為籌撥除温福所帶八旗兵及黔兵三¶
千餘名并成都滿洲一千名尚需兵若干就川省各¶
營内慎選勇敢精鋭之兵足敷偹用所有進兵時馬¶
匹糧餉火藥鉛丸皆係緊要之事不可不早為籌偹¶
充裕阿爾泰務須實力妥辦若於此尚不盡心臨時¶
<pb:KR2c0013_WYG_015-19a>¶
稍有貽誤則是自速罪戾矣冄温福前奏請于貴州¶
下游與川省毗連各營酌量調撥此係就從前情形¶
籌畫今既不辦襲擊則黔兵並不疲勞而分駐沿邊¶
尚有滇省現調之兵可派所留黔兵亦属無多温福¶
即當選擇勇鋭者二千餘帶徃其不敷之數冄飛咨¶
黔省於下游近川一帶㨂選精兵如數調用派將領¶
等星馳帶赴川省軍營聴侯分撥至所留在滇之侍¶
衛章京等自當令其巡防要隘今復𣲖海蘭察哈國¶
<pb:KR2c0013_WYG_015-19b>¶
興在滇伊等但能用心協力諸事自為周宻¶
¶
　　庚戌阿爾泰徳福奏言九月初一日據宋元俊禀¶
稱遊擊約定巴旺布拉克㡳土司於八月二十七¶
日分路進兵叅將薛琮鄭國卿等帶領緑營土練¶
並巴旺布拉克㡳土兵暗上山梁遊擊與都司李¶
天佑等帶領兵練渡河夾攻官兵奮力攻打奪獲¶
石卡十八座殲斃賊畨二十餘人生擒四十餘人¶
墮崖落水者不計其數薛琮等所領兵練從山梁¶
<pb:KR2c0013_WYG_015-20a>¶
徃下夾攻兩路㑹合收復小金川所佔之納頂邊¶
谷碉寨一百五十餘所已得河西險要一面分兵¶
進攻小金川之約咱一面攻取小金川所佔之仲¶
濃等語(臣)等查南路之難於進攻者因小金川已¶
據明正土司之險是以稍覺濡遲今已渡河可扺¶
小金川邊界又加西路夾攻必難支扺但從此逐¶
日前進所有分守已復地方及安設臺站䕶送糧¶
米火藥等項在在需兵是以催調建昌鎮標兵丁¶
<pb:KR2c0013_WYG_015-20b>¶
七百名星速赴營聴候差遣至所獲畨人容當提¶
訊明確分别辦理(臣)現擬赴章谷地方督兵前進¶
奏入¶
¶
　　上諭軍機大臣曰據阿爾泰奏宋元俊進攻小金川奪¶
囘賊人所佔明正地方一摺所得不過納頂邊谷數¶
處何至過涉誇張輒稱全勝且斬馘尚有實據可稽¶
自不敢揑詞粉飾若所稱墮崖落水死者不計其數¶
乃緑營虚誑惡習阿爾泰何竟信而不疑形之章奏¶
<pb:KR2c0013_WYG_015-21a>¶
乎我兵此時尚未深入即明正被侵之地所復亦僅¶
一隅不足言捷而阿爾泰遽有報功之色窺其意總¶
圖姑息苟安設或此時逆酋出而認罪求饒阿爾泰¶
必將遷就此㫁不可小金川屢經該督等曉諭遵依¶
復敢反覆滋釁若又因其請而用之彼益輕視大臣¶
為無用我兵甫撤賊衆旋屯更復成何事體况僧格¶
桑竟敢抗拒官兵實為可惡尤不可不大示懲創總¶
以剋期覔道進兵擣其巢穴擒獲兇渠將僧格桑之¶
<pb:KR2c0013_WYG_015-21b>¶
妻孥近族及其黨惡頭人盡行俘係請㫖辦理其事¶
方能完結至土練一項向多臨陣易退且派自各土¶
司恐於賊人瞻顧不肯向前或致泄漏機宻今此次¶
奪囘明正地方土兵尚覺出力是此輩又未嘗竟不¶
可用惟在善為駕馭令其奮勉向前耳著傳諭阿爾¶
泰仍照前酌量調撥土練但須慎選精壯得力之人¶
勿令以老弱充數並當與官兵相間配用毋使獨當¶
一面致其游移退怯¶
¶
<pb:KR2c0013_WYG_015-22a>¶
　　同日徳福奏言(臣)在省時查阿爾泰所辦夷務案¶
卷並詢問臬司李本等知阿爾泰自五月間辦理¶
軍務以來已經抽調北路馹馬四十二匹僱民馬¶
九十四匹在兩路安設臺站遞送文報又動撥各¶
州縣倉糧碾米三萬二千六百餘石僱募長夫二¶
千九百餘名陸續背運至運送軍裝火藥鉛彈派¶
令經由州縣催募短夫按站遞送均已不致缺誤¶
因起事之初阿爾泰以為帶兵數百名親徃曉諭¶
<pb:KR2c0013_WYG_015-22b>¶
兩金川自當退地歸巢即能完事是以未經具奏¶
今兩路漢土官兵業已調至一萬有餘故(臣)在省¶
之日即委按察司李本㑹同布政使劉益等設立¶
總局凡闗涉兩路軍務悉由總局承辦事竣之日¶
循照十二三年本省用兵成案核實報銷奏入報¶
¶
　　聞¶
¶
　　壬子董天弼奏言(臣)失守之徳爾宻畢旺拉連日¶
宻探情形小金川添兵守卡已有負固之勢但達¶
<pb:KR2c0013_WYG_015-23a>¶
木巴宗被困已久急宜救援(臣)復查得木坪之¶
堯磧一處從山梁而下行數十里中隔一河河北¶
即係達木巴宗小金川曾於河之兩岸各修碉房¶
一座但尚可乗其不偹力為攻破若由捷徑前往¶
不過十餘日可到(臣)一面帶兵五百名星速起程¶
一面飛商阿爾泰徳福如其意見相同即將派就¶
之漢土官兵二千名陸續隨行其餘兵數均留與¶
福昌管轄仍於各要口屯札(臣)務期設法渡河首¶
<pb:KR2c0013_WYG_015-23b>¶
先攻至達木巴宗㫁絶賊番歸路則福昌亦可乗¶
勢徑進冄(臣)前奏之甲金達曾頭兩路可以進兵¶
查曾頭&KR1474;道經梭磨卓克采土司稍覺迂逺其甲¶
金達一處已經阿爾泰派有遊擊陳聖矩帶兵前¶
往相機辦理(臣)現議用兵堯磧木與甲金達相近¶
俟救援達木巴宗復還鄂克什後將福昌及(臣)所¶
統兵弁分於此兩路并攻奏入奉¶
¶
　　上諭曰此行頗覺勇徃看汝如何以功扺過耳¶
<pb:KR2c0013_WYG_015-24a>¶
¶
¶
¶
¶
¶
¶
¶
¶
<pb:KR2c0013_WYG_015-24b>¶
¶
¶
¶
¶
¶
¶
¶
　　平定兩金川方畧卷七¶
¶
