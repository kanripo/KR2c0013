# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.555108
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 70
<pb:KR2c0013_WYG_070-1a>¶
　　欽定四庫全書¶
¶
　　平定兩金川方畧卷六十二¶
¶
　　六月戊戌¶
¶
　　上諭軍機大臣曰春寜特成額著帶荷包奶餅往温福¶
阿桂軍營分賞並查看打仗情形即回具奏¶
¶
　　己亥豐昇額舒常奏言(臣)豐昇額察看達爾圖一¶
帶山梁雖係碉卡排列互相應援其最要緊者惟¶
與官兵相距之大碉木柵得此要隘其餘自必立¶
<pb:KR2c0013_WYG_070-1b>¶
見潰敗是以於本月二十四日夜分派官兵竪立¶
木植刨挖溝濠埋伏好鎗箭手為進攻時助力之¶
用至黎明有賊畨二三百名從斜坡密林内突出¶
滋擾被官兵撃斃二三十名其餘受傷逃竄(臣)舒¶
常在日旁亦於是日夜選派奮勇官兵三路前進撲¶
至溝沿賊畨竭力堵禦至黎明時見賊畨從碉後¶
衝出官兵鎗箭齊施亦擊斃多人餘俱竄回死守¶
奏入¶
¶
<pb:KR2c0013_WYG_070-2a>¶
　　上諭軍機大臣曰豐昇額舒常所奏分勦達爾圖及日¶
旁賊碉雖俱勦殺賊畨惜為數尚少不足解恨達爾¶
圖日旁兩處既係賊畨要隘亦只能攻打以牽賊勢¶
若欲另為覓間襲攻非但難得機會且恐兵力愈分¶
於事轉屬無益各路賊畨現雖守拒甚堅究係蕞爾¶
之區力量有限今官兵屢有增添賊畨自皆喪胆即¶
或畧需時日亦斷無不能掃蕩之理温福等各宜勉¶
力為之¶
¶
<pb:KR2c0013_WYG_070-2b>¶
　　辛丑阿桂明亮奏言查附近四川各省如貴州兵¶
前次挑備三千今除赴綽斯甲布軍營二千外尚¶
有一千可供派撥其雲南額兵本有四萬二千上¶
年止調過三千如再約調二千於各邉闗換班分¶
駐之處仍屬充裕至湖北湖南實在有兵三萬六¶
千上年止調過五千若再於湖南省調撥五千亦¶
尚易辦通計需調兵丁五千如䝉¶
¶
　　恩准¶
¶
<pb:KR2c0013_WYG_070-3a>¶
　　&KR0239;下各省督撫挑派迅赴當噶爾拉軍營合以現有兵¶
力則乗間搗虚賊必不能支禦奏入¶
¶
　　上諭軍機大臣曰阿桂奏請再調貴州雲南湖廣兵五¶
千為乗間搗虚之計既為此奏朕不肯令作無米之¶
炊所有黔兵一千昨已有旨續調令赴温福軍營其¶
雲南湖廣各兵二千現亦飛諭各該督撫迅為派撥¶
預備聴候軍營檄調然亦未便專供阿桂之用自當¶
酌量兩處軍營情形撥往於事方有實濟劉秉恬所¶
<pb:KR2c0013_WYG_070-3b>¶
駐之簇拉角克與温福阿桂軍營相距俱不甚逺著¶
即先赴温福軍營面商需兵若干再赴阿桂軍營面¶
商需用若干一面具奏一面飛咨雲南湖廣督撫速¶
令起程赴該處軍營毋得刻緩¶
¶
　　甲辰劉秉恬富勒渾奏言竊查三雜谷屯兵䝉¶
¶
　　恩飭議給與月餉以次酌増逾格¶
¶
　　隆恩有加無已(臣)等公同核議該屯弁等自乾隆十七¶
年改土歸流之後其土守備七員土千總十員土¶
<pb:KR2c0013_WYG_070-4a>¶
把總二十員所領之銀足資養贍無庸更議増加¶
惟土外委四十名每名每年給銀六兩該外委有¶
約束屯兵之責今各兵按月領餉五錢與外委似¶
無區别應請將土外委每名各年酌量加銀二兩¶
則該弁等仰沐¶
¶
　　皇仁益當奮力行間用收攻勦之利奏入¶
¶
　　勅部議奏旋經户部議覆請如所奏辦理¶
¶
　　上從之¶
¶
<pb:KR2c0013_WYG_070-4b>¶
　　同日温福奏言六月初二日未刻督臣劉秉恬差¶
千總張全口稟據布朗郭宗糧員報稱初一日更¶
時分有賊畨滋擾底木達一夜鎗聲不絶董提督¶
不知作何光景總督處兵少求将軍酌量借兵應¶
援等語旋於初三日子刻接到劉秉恬來扎據糧¶
員稟報所有底木達山頭官兵帳房俱已不見又¶
據木波寨畨民報稱今早見有賊畨三人呌稱底¶
木達布朗郭宗俱已搶得你們各寨作速投歸之¶
<pb:KR2c0013_WYG_070-5a>¶
語看來事在緊急現將登春所有之兵全數㸃集¶
帶往接應請撥兵前赴登春木波喇嘛寺等處防¶
守等語(臣)思布朗郭宗底木達係小金川舊巢㫁¶
不可任其佔據非勇幹大臣前往辦理恐不能迅¶
速廓清因與海蘭察籌酌令伊帶同副将成徳等¶
連夜馳赴登春與劉秉恬會商速辦至(臣)處後路¶
自林口以至簇拉角克西口並功噶爾拉一帶山¶
梁處處緊要地險路長須有多兵控扼現在所有¶
<pb:KR2c0013_WYG_070-5b>¶
之兵實難再行抽調今底木達各處如果已為賊¶
佔必須即日奪回方可以挫賊志而靖畨情(臣)已¶
札知劉秉恬令其飛飭總兵五福於駐札丹壩兵¶
内酌量抽帶由底木達後路兩下合擊再黔兵二¶
千名(臣)連日接地方官稟報陸續西出桃闗想此¶
時已過巴肚拉并札知劉秉恬如賊勢非一兩日¶
即可辦竣兵力尚单即應調來備用更為近便至¶
董天弼此刻尚無確用(臣)前聞董天弼赴美諾未¶
<pb:KR2c0013_WYG_070-6a>¶
回(臣)思美諾地居胆裡非比底木達布朗郭宗一¶
帶與金川在在接壤闗係至重豈容置之不顧嚴¶
行札飭始據該提督稟報於五月二十四日起身¶
回至布朗郭宗今僅隔數日而果有賊畨搶擾之¶
事總緣董天弼於緊要地方竟不在彼駐守以致¶
弁兵等漫無防備賊匪得肆䲭張實堪痛恨¶
¶
　　同日阿桂明亮奏言准劉秉恬初二日來札稱有¶
賊畨襲攻底木達山上官兵帳房俱已不見務祈¶
<pb:KR2c0013_WYG_070-6b>¶
撥兵前來彈壓接應(臣)等詳閲來扎賊畨侵擾底¶
木達係在初一日夜而初二日早布朗郭宗糧員¶
尚在該處遣人稟報則布朗郭宗之無賊可知即¶
木波寨畨民所&KR0274;未必非賊畨大言恐嚇但劉秉¶
恬來扎既稱如此(臣)等當即抽撥在營兵丁五百¶
名派令前鋒㕘領巴克坦布等帶領飛赴美諾以¶
為聲援並探聴信息相機接應又據署松茂道查¶
禮稟稱奉總督扎令將黔兵二千調來接濟底木¶
<pb:KR2c0013_WYG_070-7a>¶
達既有小驚自應聴劉秉恬調此黔兵臨時察看¶
情形酌量撥用均奏入¶
¶
　　上諭軍機大臣曰温福阿桂等奏據糧員稟報賊畨滋¶
擾並接劉秉恬扎稱現将登春所有之兵前往接應¶
等語賊畨既有搶佔之事不可不即奪回今劉秉恬¶
業已親往該處温福阿桂又均撥兵派令大員帶往¶
協勦其事諒無難辦海蘭察一到自能上緊攻奪倘¶
海蘭察攻打畧覊時日温福不妨留兵昔嶺等處牽¶
<pb:KR2c0013_WYG_070-7b>¶
綴賊勢暫緩該處進攻即親身馳赴底木達奪回碉¶
寨勦凈賊畨温福等就現在情形妥酌辦理再原調¶
之黔兵二千現經劉秉恬調取自應即令馳往此兵¶
一到交與海蘭察帶領攻勦事竣之後即歸温福一¶
路應用又昨續調之黔兵一千亦令赴温福軍營是¶
温福一路計已添兵三千足壯聲勢其阿桂奏調之¶
雲南兵二千徑赴豐昇額軍營湖廣兵二千徑赴阿¶
桂軍營兩路俱添有新兵自更易於集事所有沿途¶
<pb:KR2c0013_WYG_070-8a>¶
應付事宜著富勒渾即速妥辦經理以利遄行至董¶
天弼屢經獲罪經朕棄瑕錄用今伊擅離專駐巡防¶
之地回至美諾冀躭安逸其情實為可惡董天弼即¶
著革職挐問派令妥員解京治罪¶
¶
　　上又諭内閣曰董天弼現在革職挐問四川提督員缺¶
著馬全調補其甘肅提督員缺著法靈阿補授所有¶
肅州總兵員缺交與温福等選擇軍營出力之員奏¶
請陞補¶
¶
<pb:KR2c0013_WYG_070-8b>¶
　　乙巳阿桂明亮奏言初四日據查禮稟稱喇嘛寺¶
糧臺於初二日夜被圍初三日清晨被陷站員通¶
判汪時被害至底木達布朗郭宗傳聞俱被賊畨¶
搶佔據跟隨董天弼之兵包應鳯逃出供稱董天¶
弼于初一日夜見事危急令伊子同屯練二名背¶
印信前來請救董提督隨往官寨存亡不知確耗¶
再總督劉秉恬於木波地方路遇賊畨對敵因鉛¶
丸火藥用完不能取勝職道現於崇徳牛厰功喀¶
<pb:KR2c0013_WYG_070-9a>¶
爾拉一帶繞路運往接濟等語查昨日巳刻(臣)等¶
已派章京将備等帶兵前往尚恐勦洗賊畨續安¶
臺站該章京将備等未能悉合機宜查五岱帶兵¶
熟練現復令其帶領土兵星赴美諾明郭宗等處¶
相機夾擊並迅速闗通温福劉秉恬兩處軍臺文¶
報(臣)等熟察賊情茍非底木達布朗郭宗一帶小¶
金川降畨有潛行勾引者金川賊人㫁不至如此¶
猖獗(臣)等一路降畨已將精壯之人挑在隨營打¶
<pb:KR2c0013_WYG_070-9b>¶
仗其餘各本寨内老弱居多現在亦俱安靜但畨¶
夷之性究未可信(臣)等現復添派兵丁於緊要隘¶
口嚴行把守並派妥人至各寨曉諭安撫藉以察¶
其動靜實可無虞意外奏入¶
¶
　　上諭軍機大臣曰底木達布朗郭宗兩處若果為賊畨¶
侵佔海蘭察一到自必奪回並即通道安臺其事為¶
現在第一要務若尚未辦妥阿桂即親自領兵馳往¶
底木達將此路迅速籌備萬全再辦進攻至底木達¶
<pb:KR2c0013_WYG_070-10a>¶
失事皆董天弼辦理不善所致但劉秉恬在彼不早¶
查㕘亦未免失之大意温福等向後益當加意經理¶
于軍務方為有益其喇嘛寺糧員被賊傷害俟此事¶
辦究後再行咨部查明議䘏¶
¶
　　上又諭内閣曰此次賊畨侵擾原屬猝不及防其疎忽¶
尚不足為劉秉恬責惟董天弼本屬罷軟無能之人¶
前經切諭劉秉恬令其留心查察乃董天弼擅離汛¶
守之地退居美諾劉秉恬豈得無聞乎如何不早㕘¶
<pb:KR2c0013_WYG_070-10b>¶
奏該督之咎實在於此劉秉恬著交部嚴加議處¶
¶
　　上諭軍機大臣曰阿桂處派五岱領兵前往五岱如奮¶
勉出力著海蘭察奏聞将伊授頭等侍衛以示奨¶
勵¶
¶
　　同日劉秉恬奏言(臣)於本月初三日辰刻據布朗¶
郭宗兵丁報稱昨夜三更底木達鎗礟聲徹夜不¶
斷天明瞭望山上營壘俱無董提督不知下落布¶
朗郭宗亦已被圍等語(臣)聞信之下不勝驚駭隨¶
<pb:KR2c0013_WYG_070-11a>¶
派兵往䕶簇拉角克東口之木波橋一面飛扎將¶
軍温福阿桂速即發兵接濟(臣)亦即親往察看情¶
形甫行數里即遇隨董天弼之千總龍廷表來稱¶
初一日亥刻後山忽有賊畨擲石攀開官兵營盤¶
木柵一擁而進董提督即出營往守底木達碉先¶
令千總前來報信千總翻山哨望已見底木達寨¶
四圍火起(臣)詢以底木達勢居險要賊畨何以竟¶
敢冒險而來龍廷表稱董天弼若在碉寨駐防賊¶
<pb:KR2c0013_WYG_070-11b>¶
畨難以窺其虚實因另立營盤兵力又少遂至失¶
守等語(臣)正在訊問間見離(臣)營十餘里已有賊¶
畨屯集山梁誠恐賊畨前至登春肆擾當即回至¶
營盤将存剰兵丁並調集糧臺人夫分執鎗矛借¶
壯兵勢申酉時候約有賊畨十數名徑來窺伺當¶
委遊撃李棟綿領兵迎擊賊勢稍退初三日早間¶
㕘贊海蘭察等前來救援維時賊畨已據木波橋¶
所有附近登春站碉寨十餘賊畨俱已佔據午間¶
<pb:KR2c0013_WYG_070-12a>¶
並有賊畨數十人直撲營盤經㕘贊海蘭察派委¶
總兵靜海帶兵撃退初四日又據自布朗郭宗脱¶
出兵丁報稱布朗郭宗已為賊畨佔據又據查禮¶
差送火藥等項内開喇嘛寺臺站已失糧員遇害¶
各等語查喇嘛寺臺站被陷糧道業已不通而底¶
木達布朗郭宗兩處同時失守雖将軍温福等分¶
撥官兵亦難即行克復現在黔兵二千名已到(臣)¶
飛咨富勒渾速将此項官兵全數調來資用奏入¶
<pb:KR2c0013_WYG_070-12b>¶
報¶
¶
　　聞¶
¶
　　丙午阿桂明亮奏言初五日據查禮稟稱初四日¶
辰刻温将軍派有都司守備帶兵來抵崇徳大牛¶
厰防守糧臺等語(臣)等三四日以來於賊畨情形¶
僅接該道稟帖而温福處並無來文明係賊畨佔¶
斷軍臺以致不得木果木軍營消息實深懸切酉¶
刻接劉秉恬初三日來扎稱底木達賊衆甚多業¶
<pb:KR2c0013_WYG_070-13a>¶
已失守初二日傍晚賊畨已扺登春初三日早温¶
將軍先撥兵一千名令海㕘贊等帶領前來然賊¶
畨等已據木波併搶佔喇嘛寺糧道不通若再將¶
美諾明郭宗佔據則西南兩路盡行阻梗闗係甚¶
大等語查劉秉恬處既有海蘭察等帶兵一千名¶
則登春一帶自可無虞但又據查禮報稱賊畨已¶
圍困破碉並及帛噶爾角克碉(臣)等思賊畨如此¶
猖獗今海蘭察等既帶兵來援若再撥精鋭兵丁¶
<pb:KR2c0013_WYG_070-13b>¶
交與五岱奮力前進以成夾攻之勢庶可将賊畨¶
痛加殱戮又同時接到海蘭察咨稱初三日聞賊¶
已往帛噶爾角克碉恐其佔據美諾及明郭宗之¶
路若從南路派兵佔據明郭宗美諾由喇嘛寺一¶
路進攻本㕘贊即可開通道路等語(臣)等隨派出¶
和隆武等帶漢土官兵五百名星夜前往破碉等¶
處接續五岱之兵總期併力勦殺早開糧道臺站¶
至美諾明郭宗一帶雖可無虞但該處所有員弁¶
<pb:KR2c0013_WYG_070-14a>¶
均非幹練之人革任總兵英泰人尚老成當添派¶
兵一百名令其前赴美諾暫行彈壓防範查底木¶
達布朗郭宗距(臣)當噶爾拉軍營路程遙逺而距¶
木果木軍營本近此時温福處援兵漸集克復當¶
亦不難¶
¶
　　同日阿桂明亮奏言賊畨悍惡狡詐顯肆䲭張實¶
堪切齒不但賊酋賊目等當予寸磔即将其男丁¶
盡行屠洗亦罪所當然此時賊衆雖侵擾底木達¶
<pb:KR2c0013_WYG_070-14b>¶
布朗郭宗各處而現在隨軍營之革布什咱巴旺¶
布拉克底明正各土兵未嘗稍有驚疑觀望是金¶
川之不可不滅斷無不滅實可以必操其劵至賊¶
境本屬彈丸何以所用火藥鉛丸尚能接濟(臣)等¶
久已詳加體察查黙資溝係革布什咱地方産磺¶
稍多前年為金川所據賊人即于此刨挖磺觔去¶
年三月間克復革布什咱之後黙資溝已撥有官¶
兵駐守惟聞正地亦出磺斤然不能如黙資溝之¶
<pb:KR2c0013_WYG_070-15a>¶
多目下大兵四面合攻賊畨所用火藥自當日形¶
缺乏至(臣)前奉¶
¶
　　諭旨以軍營大礟轟撃賊碉漸就破損何不并力轟打¶
碉根查當噶爾拉前敵各營盤内築有髙大礟臺¶
對凖施放原皆直達碉根但所有打塌碉上石塊¶
墜至碉根日積日厚賊畨奸狡異常非但不為除¶
去轉從而加増即為擁䕶碉根之用大礟至此不¶
能得力賊畨又于其内竪立木植遮䕶死力拒守¶
<pb:KR2c0013_WYG_070-15b>¶
但事機一至賊畨即有堅碉亦無從守禦(臣)等此¶
時惟有督勵官兵或繞路夾攻或相機勦撲以期¶
迅速集事¶
¶
　　同日博清額富勒渾於六月初五日帶領兵丁刻¶
日趕至碩塘站會同(臣)博清額督率貟弁將碩塘¶
二道木橋撘起頭起黔兵五百名星夜前往途次¶
接據明郭宗站員蔡宗達稟稱初三日未刻接准¶
帛噶爾角克糧員鍾邦任稟稱喇嘛寺現賊畨佔¶
<pb:KR2c0013_WYG_070-16a>¶
據等語(臣)等查喇嘛寺為温福後路糧臺且離明¶
郭宗及美諾甚近為兩路軍營一切輓運總滙之¶
地最闗緊要(臣)等率同候補㕘將特靈額及貴州¶
副將官福等帶領頭起官兵兼程前進俟至明郭¶
宗相機籌畫策應均奏入¶
¶
　　上諭軍機大臣曰阿桂等奏接到劉秉恬信知海蘭察¶
已至簇拉角克地方勦撃賊匪並派和隆武等前往¶
接應所辦俱合機宜温福阿桂兩處派往之兵已有¶
<pb:KR2c0013_WYG_070-16b>¶
二千海蘭察復行知温福添兵一千而博清額富勒¶
渾所帶之黔兵二千陸續踵至軍聲益壮賊自披靡¶
此次所調黔兵原為添助進勦之用不期於此大得¶
其力亦與從前阿里衮等送馬之兵適到即解兆恵¶
黒水之圍相彷此即破賊之先兆也至金川賊衆現¶
於各路防拒官兵焉得復有多人至此一路滋擾據¶
所報登春至木波橋一帶賊已不少其喇嘛寺等處¶
糧臺又有賊畨圍佔尚有佔據底木達布朗郭宗兩¶
<pb:KR2c0013_WYG_070-17a>¶
處之賊總計之不下千餘或糧員等一聞賊至驚惶¶
無措過涉張皇草木皆兵勢所不免亦不足深責但¶
賊㫁不能糾衆逺來自係小金川降畨勾引賊至即¶
從而助惡故覺其多此等降畨敢於反覆若此事平¶
之後若不悉行誅戮何以使諸畨畏威知懼但斬戮¶
太多恐致衆畨驚擾務須設法密辦除惡安良方為¶
妥善總之金川賊衆狡惡異常不可不加慎重昨豐¶
昇額等一路已諭其俟續調滇兵到營方可深入即¶
<pb:KR2c0013_WYG_070-17b>¶
温福阿桂兩處或攻得一二險隘有可進取之機亦¶
須照顧後路無虞方不致墮賊畨前譲後邀之計其¶
丹壩一路之兵令五福帶領預為堵截原以防賊酋¶
從彼軼出但獨當一面恐尚不足恃豐昇額等現在¶
達爾圖日夜攻勦設賊衆守拒甚嚴急切不能攻進¶
或留舒常帶兵在彼牽綴賊勢豐昇額即分兵前往¶
率同五福防堵丹壩一路較為得力是否如此可行¶
不妨商之阿桂温福不必因朕有此旨強為遷就也¶
<pb:KR2c0013_WYG_070-18a>¶
又阿桂另摺奏賊畨火藥尚未匱乏之故實不可解¶
向據奏各路官軍進勦均抛擲火彈聞係皮包實以¶
火藥引以藥線計一火彈所需之藥不下數斤而所¶
裝必仍係鎗藥官軍抛擲時不能保藥線之必皆燃¶
發以火彈之藥供賊畨鎗礟之用殊為失算因思鎗¶
礮之藥性係直轟爆竹之藥性係横炸若裝火彈時¶
即按爆竹藥料配用自更有力即或賊畨得之用以¶
放鎗必致炸裂是在我即有棄材而在賊轉受實累¶
<pb:KR2c0013_WYG_070-18b>¶
縱火彈抛擲不著亦無藉寇兵之患其情形是否如¶
此並著将軍等查明妥酌為之¶
¶
　　同日海蘭察奏言(臣)於六月初二日亥刻率兵扺¶
劉秉恬所住營盤初三日午刻賊來犯營是夜又¶
兩次侵擾俱被(臣)等擊敗初四日丑刻自(臣)劉秉¶
恬所住營盤河口十五座碉寨俱為賊佔(臣)等派¶
兵四路分頭督戰賊畨敗走(臣)等將各寨落盡行¶
焚毁據定要地並通知将軍温福處發兵一千令¶
<pb:KR2c0013_WYG_070-19a>¶
副都統烏什哈達由帛噶爾角克碉開通道路初¶
五日(臣)又將兵八百名令在登春要隘週圍駐劄¶
此外僅餘兵五百名(臣)若帶領攻殺於事無益且¶
營内糧銀均闗緊要自應嚴為防守是以(臣)候温¶
福處兵到竭力夾攻斷截賊畨歸路奏入¶
¶
　　上嘉之¶
¶
　　同日海蘭察劉秉恬奏言現在賊畨復将美臥溝¶
一帶卡倫俱已搶佔而美臥溝與簇拉角克僅隔¶
<pb:KR2c0013_WYG_070-19b>¶
一山急須防守要隘以保無虞(臣)等查李煦常保¶
住現於登春站帶枷拘禁伊等雖屬無能但打仗¶
向曾經厯因暫開枷飭令帶兵防駐以資堵禦奏¶
入¶
¶
　　上從之¶
¶
　　同日富勒渾奏言(臣)連接阿桂劉秉恬來扎賊畨¶
襲攻底木達亟需黔兵接應令調赴明郭宗交劉¶
秉恬酌量撥用(臣)思逆酋誕敢侵擾底木達分我¶
<pb:KR2c0013_WYG_070-20a>¶
官兵進攻之勢實為可恨(臣)已星飭各起黔兵兼¶
程仍赴西路以資勦擊(臣)即督率頭起前進相機¶
籌畫策應奏入¶
¶
　　上嘉之¶
¶
¶
¶
¶
<pb:KR2c0013_WYG_070-20b>¶
¶
¶
¶
¶
¶
¶
¶
　　平定兩金川方畧卷六十二¶
¶
