# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:39.789261
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 102
<pb:KR2c0013_WYG_102-1a>¶
　　欽定四庫全書¶
¶
　　平定兩金川方畧卷九十四¶
¶
　　四月壬午阿桂豐昇額色布騰巴爾珠爾奏言查¶
谷噶一路自官兵得羅博瓦勢據建領三靣皆可¶
進搗但喇穆喇穆之賊尚未潰㪚分頭防堵難免¶
多分兵力自羅博瓦山岡之下賊畨木城石碉亦¶
可奮力搶佔但該處箐林深密而賊又恃遜克爾¶
宗為之犄角互相援應從此攻撲亦不無多損官¶
<pb:KR2c0013_WYG_102-1b>¶
兵(臣)等公同籌議喇穆喇穆山溝本為從谷噶進¶
取勒烏圍正路現在喇穆喇穆之賊因與勒烏圍¶
有路可通拒守甚嚴然羅博瓦對靣山梁即係喇¶
穆喇穆後路此一道山梁迤𨓦而西南已距勒烏¶
圍不逺賊人運送口糧火藥均須經由于此而山¶
梁下截拉枯喇嘛寺之上為日則丫口尤係賊人¶
往來要路若從羅博瓦發兵突徃佔奪則山溝深¶
箐内或有小路可通而賊已難於乆據但官兵搶¶
<pb:KR2c0013_WYG_102-2a>¶
佔此處各處賊人又必悉力前來救援(臣)等擬分¶
兵六隊一隊進攻别斯滿了口對靣第一等第二¶
碉卡一隊由淖爾進攻第三大碉一隊進攻相近¶
薩斯嘉赤溝底之碉而此一條山腿上排列之各¶
碉内有相距尚為稍逺者擬𣲖兵兩隊迤𨓦由山¶
&KR0638;箐林斜上以擣其虛而另選精鋭各兵從羅博¶
瓦下溝攀附上山直攻喇穆喇穆之後官兵分頭¶
搶撲賊必分頭守禦乘其慌亂由羅博瓦進攻之¶
<pb:KR2c0013_WYG_102-2b>¶
官兵直前奮迅而登直搶日則了口碉卡自可望¶
其佔據一經佔此則不但格魯瓦覺各寨皆係平¶
碉已歸掌握而喇穆喇穆賊人火藥口糧難於接¶
濟當必不攻自竄(臣)豐昇額業扺谷噶所帶官兵¶
亦于十七日全數到來雖此間自十四日以來連¶
日雨雪甚大但究係春深消融尚易(臣)等現在部¶
署已定一俟兩三日晴霽即可分路奮攻¶
¶
　　同日阿桂色布騰巴爾珠爾又奏言查二月間梭¶
<pb:KR2c0013_WYG_102-3a>¶
磨土婦卓爾瑪卓克采土司甲噶爾布木乃均遣¶
其頭人前來懇請執照又三月初間綽斯甲布土¶
司雍中旺爾結亦遣頭人懇給執照為憑情詞甚¶
為懇切(臣)等當即准其所請給與梭磨執照以卓¶
爾瑪雖係土婦夙知恭順現又添𣲖土兵實心報¶
効梭磨土司從前所管地方百姓自應卓爾瑪子¶
孫世管若更能助力勦洗金川更必承受重恩又¶
給與卓克采執照以甲噶爾布木前此尚無抗違¶
<pb:KR2c0013_WYG_102-3b>¶
情事此番攻勦又能多𣲖土兵助勦惟有分付頭¶
人百姓令其真心出力自不致干譴責又給與綽¶
斯甲布執照以此畨大兵進勦土司母子雖與金¶
川親戚並不存心瞻顧今嵗以來相機勦殺更為¶
出力嗣後仍須鼓勵土兵實心攻勦自有重恩並¶
將發給執照之意詳悉曉諭各頭人等均欣喜而¶
去¶
¶
　　同日阿桂豐昇額色布騰巴爾珠爾又奏言(臣)等¶
<pb:KR2c0013_WYG_102-4a>¶
公同啇議令(臣)豐昇額前來谷噶併力辦理兹於¶
十三日(臣)豐昇額來至谷噶隨上新得羅博瓦山¶
梁察㸔形勢甚為髙險官兵所佔均係要路且相¶
離勒烏圍賊巢亦近較從别路進兵實更得勢已¶
將達爾扎克一路之兵酌留五千餘名𣲖五岱書¶
麟等率領固守以牽賊勢挑出勁兵四千餘名𣲖¶
得力之侍衞章京分隊帶來以資合力進取均奏¶
入¶
¶
<pb:KR2c0013_WYG_102-4b>¶
　　上諭軍機大臣曰阿桂等奏擬從羅博瓦對靣山梁分¶
兵為六隊進攻乘勢佔取日則丫口一摺其所籌甚¶
好佇盻㨗音又另摺奏梭磨土婦卓爾瑪卓克采¶
土司甲噶爾布木及綽斯甲布土司雍中旺爾結均¶
懇請執照並准所請給予諭以實力報効等語該土¶
司等隨征已二三年至今始請執照自是震懾兵威¶
知金川必就滅亡故乞此以為將來免禍邀恩之劵¶
阿桂各如其意𤼵給以釋其疑而收其力甚合機宜¶
<pb:KR2c0013_WYG_102-5a>¶
更當諭以爾等得受執照即與内地武員劄付相似¶
嗣後如益加奮勉俟大功告成後奏聞大皇帝必加¶
重賞並當令爾等輪班朝覲筵宴加恩如此則該土¶
司等自必更知感激至現在豐昇額帶兵四千餘至¶
阿桂軍營聲勢甚盛分路進攻自為得力但兵貴先¶
聲若令賊人知我又續調雲貴精兵將次到營更足¶
使之喪膽不妨于軍營及後路各處令屯土兵練共¶
相傳布以現又調有雲貴勇鋭官兵數萬四月内即¶
<pb:KR2c0013_WYG_102-5b>¶
可到營添此新兵合力進勦成功更易賊衆聞之自¶
必更生怖畏即滿漢官兵聞此説亦必更加踴躍將¶
軍等均應努力為之¶
¶
　　同日¶
¶
　　上諭内閣曰阿桂查奏額魯特馬甲哈爾察海行走勤¶
奪而攻取羅博瓦賊碉時直至碉根抛擲火弹焚燒¶
賊衆右腿得有鎗傷更為奮勇等語哈爾察海著加¶
恩補授藍翎侍衞賞給彌爾古特巴圖魯名號仍照¶
<pb:KR2c0013_WYG_102-6a>¶
例賞銀一百兩以示鼓勵¶
¶
　　同日阿桂色布騰巴爾珠爾又奏言小金川降番¶
頭人僧格告稱我等小金川畨人兩次受¶
¶
　　天朝不殺之恩無可報効誓必帶領降畨將羅博瓦山¶
峯内𦂳要碉卡奪取以見出力之意又稱我家口¶
䝉恩安挿乾堡地方倘或打仗身亡只求照顧我¶
家口不至飢寒等語即帶降畨突入大石卡内砍¶
殺多人又復合攻大碉並刨挖碉根施放火彈遂¶
<pb:KR2c0013_WYG_102-6b>¶
致中鎗陣亡當即賞銀一百兩付給其家以資養¶
贍并免其妻子差使奏入¶
¶
　　上諭軍機大臣曰據阿桂等奏僧格以小金川降畨能¶
知感恩報効奮勇損軀甚屬可憫雖經阿桂即時賞¶
恤思之尚可憐惜著傳諭阿桂查明僧格共有幾子¶
視其稍有出息者即行奏明送京候朕加恩賞給官¶
職以示優恤降畨之意並將此宣諭衆畨俾知朕於¶
感恩效死之降畨雖其身殁尚且録用其子使現在¶
<pb:KR2c0013_WYG_102-7a>¶
者踴躍圖功未來者聞風歸附亦可為招致降畨之¶
一助¶
¶
　　(臣)等謹案疆場士卒効命損軀原属分誼當然至¶
若新降畨衆甫經安集隨營效用實難望其與内¶
地軍營同心合力奮勇前驅我¶
¶
　　皇上於新附畨人倍加體恤僧格以小金川降畨感激¶
天恩矢願効死捐糜弗惜(臣)阿桂等仰體¶
¶
　　聖心於僧格陣亡時賞給銀兩免其差役已加存䘏¶
<pb:KR2c0013_WYG_102-7b>¶
乃䝉¶
¶
　　皇上矜體深仁特頒恩諭復令查明其子送京録用是¶
以絶徼愚畨聞風感動争先憬附凡在戎行無不¶
説以忘死也¶
¶
　　同日郝碩奏言督(臣)富勒渾前徃㡳木達明郭宗¶
一帶廵查令(臣)暫駐大板昭弹壓(臣)即於本月十¶
二日赴大板昭駐劄並辦一切兹查大兵已攻克¶
羅博瓦焚燒得斯東寨從此乘勝直進自當所向¶
<pb:KR2c0013_WYG_102-8a>¶
無前今副將軍豐昇額復帶兵五千名陸續赴營¶
兩軍㑹合兵威益壯雖需用糧米比前較多而現¶
在軍營存貯之米有三千餘石自梭洛相古至瑪¶
爾當各站共存米五千餘石楸砥新站滚運米每¶
日均有三四百斛其長運米石亦已有四百餘斛¶
至大板昭嗣後源源接濟軍食自為充裕至目下¶
將軍阿桂擬欲𣲖兵遶路攻勦賊巢而兵丁裹帶¶
口糧急需灰麫四五萬觔(臣)亦已飭各站員採辦¶
<pb:KR2c0013_WYG_102-8b>¶
灰麫四萬三千觔運營足敷兵丁裹帶之用奏入¶
報¶
¶
　　聞¶
¶
　　甲申五岱奏言𣲖往谷噶兵四千名(臣)接豐昇額¶
來扎即令縂兵官達色三等侍衛普濟保參領富¶
爾賽等帶領起程今本處所存官兵自後路孟拜¶
拉至薩爾赤鄂羅駐兵七百名令副將佛遜管理¶
自薩爾赤鄂羅至拉布山駐兵四百名令副將西¶
<pb:KR2c0013_WYG_102-9a>¶
徳布管理所有達爾扎克莫爾敏等處共駐兵二¶
千一百餘名令領隊大臣書麟等管理達爾札克¶
山梁後溝並新佔達爾雜木班雜爾山梁𣲖兵六¶
百名令侍衞伊達里管理接連後路駐劄其凱立¶
葉山峰三卡臣領兵一千七百餘名相度地方安¶
設駐守三月十二日亥刻有賊三百餘名來擾班¶
雜爾南邊卡座官兵放鎗抛石奮勇擊殺而駐守¶
班雜爾山梁官兵又由賊後路衝擊賊見斷其歸¶
<pb:KR2c0013_WYG_102-9b>¶
路隨向下敗遁計殺死三十餘人十八日賊又來¶
衝班雜爾山北卡座卡兵正與相持前鋒平保領¶
兵接應截殺賊亦隨即奔走奏入¶
¶
　　上諭軍機大臣曰五岱將凱立葉一路所餘之兵丁分¶
駐防守並兩次擊賊衆甚屬可嘉凱立葉一路雖暫¶
不能深入然嚴守地方實為𦂳要如稍不留意以致¶
失利於賊於全軍聲勢闗係匪輕將此傅諭五岱嚴¶
飭各處官兵晝夜嚴守如遇賊人攻刼務湏互相救¶
<pb:KR2c0013_WYG_102-10a>¶
援痛加殱戮即賊畏懼不來亦不可經時坐守葢我¶
軍分路前進賊衆豈有不知必將凱立葉賊畨撥於¶
將軍阿桂等軍前救應五岱不時𣲖兵攻取可以分¶
奪其勢只不可傷損我軍耳至阿桂處消息尤當時¶
刻探聴如彼處得利五岱亦可相機直入并將此諭¶
阿桂知之¶
¶
　　丁亥富勒渾郝碩奏言今&KR0008;砥餉道開通所有後¶
路䑓站糧運應撤應停即宜查明酌辦查瑪爾當¶
<pb:KR2c0013_WYG_102-10b>¶
内有各臺站原屬西路軍營糧道今揪砥新路既¶
已暢行而長運滚運之糧亦經漸次到站且自薩¶
拉以至谷噶存米一萬餘石足敷一月有餘加𦂳¶
陸續轉輸即可日形充裕其瑪爾當至明郭宗各¶
站自應裁撤以歸節省並免疎虞其應裁各站現¶
存之米以及運到軍火除酌留附近防兵一月支¶
周之外餘俱限日運完事竣即行裁撤至一月之¶
後其防駐明郭宗帛噶爾角克碉一帶官兵成就¶
<pb:KR2c0013_WYG_102-11a>¶
近由美諾支領或就近由鄂克什支領其防駐布¶
朗郭宗至瑪爾當一帶官兵即由薩拉支領均屬¶
省便其西南兩路文檄來往俱交㑹哨兵丁以次¶
接逓無庸另設馬臺且此一路既不安設糧臺則¶
客民等無從聚集雖逼近賊境處處易於出沒而¶
賊畨既無所圖自不肯潜來驚擾冄前因趕運日¶
隆等處存糧每站安夫七八百名至一千餘名不¶
等今此路既經裁去糧臺合計八站約共應裁夫¶
<pb:KR2c0013_WYG_102-11b>¶
七千餘名此項人夫除已滿站者均令回籍其甫¶
經到站領過安家銀兩者酌分附近各站加𦂳趕¶
運楸砥米石則糧運既可藉以日盈而夫價亦不¶
致於虚耗一經大兵攻至勒烏圍移營前進即可¶
就近抽調安設新臺更可免内地𣲖撥之煩至北¶
路糧運(臣)等悉心籌酌指日攻抵賊巢凱立葉宜¶
喜官兵均可㑹集則糧石俱應由揪砥一路運供¶
是卓克采之糧尤可不過於多貯(臣)等已咨明文¶
<pb:KR2c0013_WYG_102-12a>¶
綬斟酌籌辦¶
¶
　　同日富勒渾鄂寳奏言副將軍豐昇額既帶兵四¶
千五百名前赴谷噶會勦所需糧石自應即由梭¶
洛栢古一路運供其凱立葉留駐官兵數已減半¶
需米較少所有自卓克采至凱立葉七站人夫亦¶
應裁減查腊覺溝一站山險路長原安夫六百名¶
其孟拜拉色木多薩爾赤鄂羅雪山根布拉咱斯¶
丹達爾札克等六站均原安夫四百名今酌加裁¶
<pb:KR2c0013_WYG_102-12b>¶
汰腊覺溝應減夫三百名餘各減去二百名共應¶
裁夫一千五百名俟楸砥糧運充盈再將凱立葉¶
軍糧併入西路由梭洛柏古分運色木多而腊覺¶
溝孟拜拉等站均可裁撤至北路宜喜軍營各站¶
存米不下萬石約敷兩三月之需以後軍糧既應¶
緩為運送則夫力自未便虚糜除卓克采至宜喜¶
十六站人夫甫經裁定毋庸另議外其自揪砥至¶
卓克采十三站每站設夫四百名未免稍多今每¶
<pb:KR2c0013_WYG_102-13a>¶
站各應裁去二百名共應裁夫二千六百名所有¶
前項裁減人夫如有應添之處酌量𣲖撥若無需¶
用令其各回原籍以歸節省均奏入¶
¶
　　上諭軍機大臣曰富勒渾等奏酌停糧運所辦可嘉軍¶
糧既由楸砥新路轉運其瑪爾當至明郭宗各站自¶
不應復設糧臺前已降㫖令冨勒渾等即籌裁撤今¶
富勒渾所奏與朕前㫖適合葢其地既非糧運正道¶
所經即不須多有官兵防設若仍安設糧臺徒予賊¶
<pb:KR2c0013_WYG_102-13b>¶
匪以窺伺刼竊之隙於事轉無益而有損昨冬阿桂¶
不欲於此處安兵設站想亦是此意至阿桂㑹同豐¶
昇額現在統兵罙入攻取勒烏圍賊酋等自應合力¶
拒守未必能復在小金川地方滋事但富勒渾常青不¶
可因此稍涉大意凢闗係軍營後路總須嚴密固防¶
設間有零星夾埧亦必須上𦂳追勦方為妥善¶
¶
　　戊子阿桂色布騰巴爾珠爾奏言(臣)等接富勒渾¶
等摺稿稱三道灣喇嘛寺等處均有夾壩又稱挐¶
<pb:KR2c0013_WYG_102-14a>¶
到小金川賊番訊知此路賊酋現𣲖頭人丹巴沃¶
咱爾莫撒斯欲搶明郭宗木波一帶糧臺及翁固¶
達卡座隨即𣲖員嚴加防範等語查現在大兵分¶
路進攻賊番斷無餘力更為截後之計不過小金¶
川番人投在賊境不給口糧令其伺間搶掠以駭¶
官兵聞聴如能搶得糧臺便可糊口此等窮番不¶
過如竊盜臨時行強之比若各糧臺嚴𦂳賊人來¶
無所得勢斷不能佔住金川賊衆本好為大言以¶
<pb:KR2c0013_WYG_102-14b>¶
欺番衆且因上年木果木之事亦從木波等處分¶
頭截搶又不知此時西路大兵後路已從楸砥徃¶
是以仍為此語而小金川番人等輙信其狂吠據¶
為供吐至丹巴沃咱爾係金川主謀第一大頭人¶
該賊弟兄所不可離者前此谷噶官兵攻至萬分¶
要𦂳丹巴沃咱爾始行親自前來希圖截後此時¶
斷無有帶數十醜徒窺伺明郭宗之理此等供詞¶
不待辨而可知其妄但恐該督等未悉情形偶有¶
<pb:KR2c0013_WYG_102-15a>¶
零星賊衆驚恐張皇紛紛調撥自行擾亂轉使賊¶
人得以乘機而入(臣)等即行知常青等以此後駐¶
兵地方飭令弁兵髙壘深溝晝夜廵防母稍疎懈¶
倘有賊衆前來其本寨之將弁督兵丁堵禦其餘¶
附各卡應接應者分兵接應應自守者列兵嚴守¶
萬不可因一處有賊盡撤他處官兵救援轉有空¶
虚之虞致為賊㨿即如賊番供内有搶佔明郭宗¶
之語如賊果至明郭宗其上阿爾圖之兵即可憑¶
<pb:KR2c0013_WYG_102-15b>¶
髙堵禦而又令美諾防兵星往合勦賊番自將逃¶
竄不暇計復安施况南路之後早已移在章谷打¶
箭爐一帶而西路之楸砥現已大通文報輓輸從¶
此經行均為近㨗昨富勒渾親往布朗郭宗等處¶
將一帶糧臺酌撤嗣後賊人益復無從窺伺自必¶
漸為寧謐¶
¶
　　同日明亮富徳奏言總兵海明已於本月十四日¶
前扺僧格宗茲據禀稱十八十九日夜間有賊在¶
<pb:KR2c0013_WYG_102-16a>¶
僧格宗黙資溝等處搶刼客貨當經𣲖兵擊散並¶
請添撥防兵等語查小金川地方自科多約咱綿¶
亘二百餘里豈能密布多兵惟在扼其要害結營¶
固守則現在兵力足資防範即遇有賊至不過三¶
四十人輕入重地正可斷其去路盡力殱誅海明¶
甫經到營未免過於謹慎(臣)等當將守禦機宜及¶
未便易置防兵致有顧此失彼之虞俱已詳細指¶
示均奏入¶
¶
<pb:KR2c0013_WYG_102-16b>¶
　　上諭軍機大臣曰阿桂等奏丹巴沃咱爾係金川主謀¶
第一大頭人該賊酋兄弟所不可離者此時斷無轉¶
領有限醜徒窺伺明郭宗之理等語與朕昨降諭㫖¶
適合所見實為有識至所稱恐該提督等未悉情形¶
偶有零星賊衆即驚恐張皇紛紛調撥自行擾亂使¶
賊人得以乘機而入等語尤為扼要此一節交富勒¶
渾旺保禄常青妥恊辨理又明亮奏僧格宗尚有賊¶
番搶奪傷斃民之事海明欲抽調他處防兵添駐僧¶
<pb:KR2c0013_WYG_102-17a>¶
格宗等語此等夾埧不過小金川窮畨或賊酋遣其¶
外出既省賊中養贍之煩兼為我軍後路之擾實屬¶
可惡各該提鎮等一聞此信即速追殱毋使竄逸若¶
賊番屢受痛懲自不敢復出滋擾至各處防守事宜¶
前曽有㫖交阿桂等酌將零星碉卡之兵歸併扼要¶
地方駐守不致兵勢以分而見少阿桂等自必遵㫖¶
妥籌各該提鎮惟當静聴將軍指揮勿思輕易更調¶
至賊匪每出必傷害客民皆由客民等負戴散行遂¶
<pb:KR2c0013_WYG_102-17b>¶
致誨盗此等地方既非糧運所經自不能多有官兵¶
在途照應客民背夫怯懦之人一見賊影即懼而奔¶
逃轉致賊人攫取得利是此等地方因有人經行而¶
招賊莫若禁其勿由此路往來設或有必湏經過者¶
亦當令相約合伴而行並各自為防䕶使人數衆多¶
賊自不敢潜出滋擾富勒渾等當實力妥為之至明¶
亮等前奏官兵攻壓思紐等處和隆武得有鎗傷兩¶
處奎林背亦受傷深為繫念明亮等此次奏出竟無¶
<pb:KR2c0013_WYG_102-18a>¶
一語提及不知兩人傷㾗近日曽否向愈此等出力¶
之領隊大臣乃朕所厪懐弗置者明亮等何不知善¶
體朕意著即速覆奏以慰懸注¶
¶
　　辛未舒常奏言三月二十一二兩日天氣漸霽土¶
司雍中旺爾結及土舍頭人來營據稱我受¶
¶
　　大皇帝深恩無以圖報今莊稼大半種完調得土兵二¶
千餘名情願親自率領進攻(臣)隨依所請抽撥官¶
兵於二十三日夜令赴宜喜聴候撥用土兵分為¶
<pb:KR2c0013_WYG_102-18b>¶
四路進攻達爾圖頭二三四各碉(臣)令提督馬彪¶
等領兵四百名合攻頭碉烏爾圖納遜等領兵四¶
百名合攻二碉侍衞進財保等領兵四百名合攻¶
三碉恭領全保等領兵四百名合攻四碉乃時至¶
三更復降大雪至二十四日丑刻稍止即乘隂霧¶
迷漫發兵前進賊已知覺鎗石齊發且氷雪滑溜¶
各兵不能蜂擁齊上(臣)見時已天明賊衆漸増恐¶
土兵傷亡過多致挫鋭氣隨諭土司撤兵而該土¶
<pb:KR2c0013_WYG_102-19a>¶
司尚欲前進曉諭再三始遵將兵撤下此次受傷¶
陣亡漢土各兵查騐分别等第照例咨部賞䘏(臣)¶
思雍中旺爾結尚在幼年即愿領兵出力此皆¶
¶
　　聖恩所感嗣後遇有可乘之機寔可望其濟事¶
¶
　　同日舒常又奏言土司雍中旺爾結面禀三月二¶
十一日由金川地方逃出兩人一係金川畨人察¶
爾結一係綽斯甲布畨民山札爾結前被金川掠¶
去賣於小金川地方令隨僧格桑竄入金川受苦¶
<pb:KR2c0013_WYG_102-19b>¶
不過乘空迯出山札爾結原是土司百姓求賞給¶
收領至金川畨人亦係誠心投順望求免死等語¶
(臣)隨諭以投順與拿獲不同原可免其一死如能¶
擒獻頭人更當重加賞賚爾土司可將此意令頭¶
人喊諭金川畨衆知之據土司覆稱金川人生性¶
多疑今兩人既䝉不殺自必信服來投(臣)已將此¶
二人即照所請交伊收管均奏入¶
¶
　　上諭軍機大臣曰綽斯甲布土司雍中旺爾結誠心出¶
<pb:KR2c0013_WYG_102-20a>¶
力甚屬可嘉着賞銀一百兩以示奬勵仍將朕御用¶
之大荷包一對小荷包四個隨報寄發令舒常賜彼¶
用昭優異俾其益知感奮至此次土目土兵傷亡稍¶
多殊覺可憫並着照例加倍給賞至舒常見賊衆守¶
禦甚𦂳恐土兵徒傷無益體恤曉諭至再土司始聴¶
從撤回深合駕馭外畨之道伊等見叅賛大臣如此¶
矜憐愛䕶益足勵其勇往之忱舒常所辦甚合機宜¶
又奏降番二人俱貸其一死自行投出與打仗擒獲¶
<pb:KR2c0013_WYG_102-20b>¶
者不同罪尚可原若有能縛獻賊頭賊目者并即奏¶
聞重賞使金川賊衆見而心動若果聞風接踵來降¶
亦足涣散賊勢於軍務不無小補各路將軍不妨照¶
此辦理¶
¶
　　丙申明亮富徳奏言總兵海明於三月二十八日¶
在僧格宗因病身故查僧格宗一帶地方𦂳要近¶
日賊人屢有夾埧察其舉動不過小金川未投各¶
畨竄伏深山伺便偷刼惟在設法勦洗立可浄盡¶
<pb:KR2c0013_WYG_102-21a>¶
現在河北各要隘雖有將領把守未足深恃急須¶
另𣲖幹員弹壓(臣)等再四啇酌查有鎮逺鎮摠兵¶
敖成堪以𣲖往隨將留防後路事宜詳細告知即¶
令尅日起程前往駐守奏入¶
¶
　　上諭軍機大臣曰敖成昨來京陛見朕細觀其人帶兵¶
打仗自為得力若令獨當一靣隨宜調度恐非其所¶
長况明亮等一路帶兵大員亦少敖成應留於明亮¶
軍營傋用其僧格宗防守之事已𣲖汪騰龍耑辨並¶
<pb:KR2c0013_WYG_102-21b>¶
令痛加改悔若再耑尚口給不肯實心出力即難保¶
全首領想彼亦當稍知感畏但其地究不可無摠統¶
之人桂林現駐章谷且曽在南路統兵地利既所深¶
知而人情亦易於呼應著傳諭桂林不時徃來僧格¶
宗一切留心照料有應措辦機宜即靣交汪騰龍實¶
力妥辦如見有虚浮不實之處即據實恭奏¶
¶
　　壬寅阿桂色布騰巴爾珠爾奏言伏查西南兩路¶
官兵已漸逼其巢穴賊情窘廹是以悉其醜類節¶
<pb:KR2c0013_WYG_102-22a>¶
節負嵎即如近有出來之兵丁畨婦等禀稱賊酋¶
因格魯瓦覺一路官兵攻打甚𦂳不但莎羅奔兄¶
弟皆帶兵親來抵禦並索諾木及其姑阿青等均¶
來遜克爾宗是其螳臂當車實已不遺餘力現䝉¶
¶
　　皇上添設官兵若更另開生路攻其不意賊勢愈分愈单¶
自可速期得手(臣)等查此時未進兵之各路惟正¶
地一處自進勦以來從未經大兵攻打比之他路¶
賊酋預偹稍疎前此業經¶
¶
<pb:KR2c0013_WYG_102-22b>¶
　　聖明埀詢並經明亮奏覆稱由正地直搗中堅洵為制¶
勝良策訪之能事頭人咸稱至善等語是南路分¶
兵由正地前進實為得濟(臣)阿桂前亦籌議及此¶
核計霍爾部落如徳爾格各土司尚可𣲖土兵四¶
五千人若再得漢兵五六千人即可敷一路之用¶
查南路軍營於去年八九月間已添滿漢各兵四¶
千五百名至去冬及本年正二月内又添楚兵三千¶
雖章谷等處後路駐兵約有三千但抽出二三千¶
<pb:KR2c0013_WYG_102-23a>¶
名自無不可至新調滇黔兵於内撥徃南路二三¶
千又加以吉地等處本有駐防漢兵一千餘名則¶
已有兵五六千人冄將徳爾格特土兵限以時日¶
酌調前來漢土各兵合計萬餘即可敷一路之用¶
但近日正地情形相距窵逺無從深悉業於奉到¶
¶
　　諭㫖時即密扎明亮等囑其熟籌具覆至綽斯甲布一¶
路亦係賊所深䕶現今雍中旺爾結及其頭人等¶
節次多𣲖土兵奪碉殺賊若將𣲖往正地所餘滇¶
<pb:KR2c0013_WYG_102-23b>¶
黔兵丁添入綽斯甲布軍營合勢攻擊亦必倍為¶
有力惟是軍營情事隨步换形本難懸定約計此¶
頂調撥官兵到營尚須四五十日而喇穆喇穆一¶
路雨雪連綿兹已於初八日見晴雖賊乘雨雪之¶
際又有増添碉卡而此時務期必克俟兩三日晴¶
霽即當竭力進攻得有一二勝仗即可進抵勒烏¶
圍若滇黔官兵將届出口時此聞已有必克賊勦¶
之勢(臣)等擬將此項官兵調赴西路厚集兵力迅¶
<pb:KR2c0013_WYG_102-24a>¶
期殄滅奏入¶
¶
　　上諭軍機大臣曰阿桂等奏初八日天已放晴俟兩三¶
日後即督兵竭力進攻又稱若欲别開生路則惟正¶
地一處預傋必疎等語自應如此籌畫看來各路進¶
勦大局惟阿桂一路實有可以進取之機若已攻得¶
遜克爾宗或直抵勒烏圍則兵力愈多成功愈速現¶
在黔兵已於四月初旬陸續出境滇兵亦報起程竟¶
當將此滇黔兵五千即速全數調往以兾尅期集事¶
<pb:KR2c0013_WYG_102-24b>¶
設或谷噶一路急切未能罙入則又不宜専事株守¶
計正地一處從未攻勦賊人未必預防若調滇黔官¶
兵二三千遄赴正地添泒徳爾格特土兵令明亮綂¶
領攻勦可望得手其馬爾邦一路則令富徳留駐以¶
牽綴賊勢亦屬正辦着傳諭阿桂即密扎明亮等妥¶
商而行¶
¶
　　平定兩金川方畧卷九十四¶
¶
