# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.691983
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 55
<pb:KR2c0013_WYG_055-1a>¶
　　欽定四庫全書¶
¶
　　平定兩金川方畧卷四十七¶
¶
　　正月癸巳温福奏言(臣)自美諾攻克底木達以來¶
各寨投順畨人不下數千除各頭人尚有形迹可¶
疑者拘禁訊究外其餘無闗輕重之小頭人畨民¶
察其壯健可用及自願出兵効力者三百餘名即¶
于頭人内酌給土弁職銜令其分領随熟悉畨情¶
之游擊馬詔蛟等以偹進勦似為有益惟查兩金¶
<pb:KR2c0013_WYG_055-1b>¶
川人並不剃頭今既望風投順自應令其一體薙¶
髪俾奸宄易於稽察其随營打仗之新順畨人遵¶
¶
　　㫖與各土兵一例酌給口糧使伊等倍加感頌踴躍思¶
奮奏入報¶
¶
　　聞¶
¶
　　同日温福又奏言西安提督哈國興随(臣)帯兵攻¶
克布朗郭宗底木達等處即染患傷寒今於十二¶
月二十日病故查哈國興前奉¶
¶
<pb:KR2c0013_WYG_055-2a>¶
　　命總統西路陜甘官兵今既身故所有陜甘總兵張大¶
經富紳二人僅能管理夲部兵弁而固原鎮總兵¶
李雲標又乆病未痊其所帯陜甘兵二千餘名急¶
需幹員分管(臣)前此奉¶
¶
　　㫖總兵缺出令於頭等侍衛及恭領内揀選署理今有¶
恭領巴圖魯海禄在西北兩路出兵多年勇往明¶
幹所有李雲標總兵事務似可即令海禄署理至¶
李雲標應否開缺之處仍俟¶
¶
<pb:KR2c0013_WYG_055-2b>¶
　　諭㫖遵行奏入¶
¶
　　上諭内閣曰温福奏提督哈國興在軍營病故哈國興¶
自前嵗征勦緬匪以來頗属勇往上年調赴四川西¶
路軍營擢任提督帯兵攻勦叠著勞績是以特加恩¶
授為叅贊大臣並將伊子用為守偹現在小金川全¶
境蕩平正值進勦金川需人之際倚任方殷遽聞溘¶
逝深為軫惜著賞銀一千兩存䘏其家並加贈太子¶
太保以示憫勞飾終至意所有應得䘏典仍著該部¶
<pb:KR2c0013_WYG_055-3a>¶
察例具奏¶
¶
　　(臣)等謹按哈國興家世韜鈐於緑營提鎮中勞¶
績頗著¶
¶
　　皇上因其熟諳軍務兼習畨情前此¶
¶
　　特典参贊大臣已属¶
¶
　　特典乃旋遘沉疴遂至不起¶
¶
　　皇上軫念前勞加恩格外厚其賞䘏晋予官銜飾終之¶
典至優極渥一時提鎮諸臣有不感激思奮者¶
<pb:KR2c0013_WYG_055-3b>¶
乎¶
¶
　　同日¶
¶
　　上又諭内閣曰李雲標現在患病著開缺調理所有陜¶
西固原鎮總兵員缺著海禄署理¶
¶
　　同日温福又奏言(臣)查金川黨惡助㓙今小金川¶
全境蕩平乃敢容留僧格桑其悖逆之罪不可不¶
厲兵申討(臣)仰遵¶
¶
　　聖訓迅速進攻昨與阿桂豐昇額就現有兵力通盤籌¶
<pb:KR2c0013_WYG_055-4a>¶
議(臣)温福等由哈爾薩爾進兵而阿桂等由當噶¶
爾拉進兵均攻噶拉依直搗腹心至豐昇額由綽¶
斯甲布進兵㑹同舒常逕攻勒烏圍制其要害(臣)¶
等現在陸續商議進發謹先恭摺馳奏奏入報¶
¶
　　聞¶
¶
　　温福又奏言查豐昇額由章谷吉地等處往綽斯¶
甲布原議於董天弼隊内撥兵㑹合舒常辦理嗣¶
縁董天弼之兵一時未能全到於(臣)西路兵内先¶
<pb:KR2c0013_WYG_055-4b>¶
撥貴州及固原兵一千名並董天弼處先到之甘¶
肅兵一千數百名交與豐昇額於十二月十八日¶
帯領起程嗣有續到甘肅兵一千名亦令侍衛等¶
帯領趕上行走其三雜谷土兵一千五百餘名由¶
丹壩便道先赴綽斯甲布等候至從前大兵未底¶
美諾及底木逹之時小金川之南北境俱湏防賊¶
畨抄截今各寨落次第收服東南北三面已非應¶
防之後路現將李煦富紳調赴大營分管貴州陜¶
<pb:KR2c0013_WYG_055-5a>¶
甘官兵協同進勦惟查美諾係糧運總滙酌議留¶
兵令松潘鎮總兵五福駐扎又曽頭溝堪卓溝水¶
丫山大板昭一帯路通金川且僧格桑原從底木¶
達之美卧溝逃往恐賊酋見此處空虛從小路潛¶
來滋事是以酌撥兵二千名交與董天弼分駐要¶
隘並令其留駐布朗郭宗底木達等處防範後路¶
(臣)連日𣲖人深訪據稱功噶爾拉係金川與小金¶
川交界其山雖與巴朗拉相似而形勢較為高峻¶
<pb:KR2c0013_WYG_055-5b>¶
地氣亦属隂寒(臣)審度事機刻難延緩業於十二¶
月二十二等日統兵啟行於簇拉角克溝之南帛¶
噶爾角克碉之北覔路逕赴牛厰前進較之回赴¶
美諾再趍功噶爾拉更為便㨗奏入¶
¶
　　上諭曰所辦俱妥佇俟㨗音¶
¶
　　甲午舒常奏言十二月二十日知府盛英帯領土¶
司工噶諾爾布來營據該土司稱索諾木畏懼已¶
於夲月十七日將甲爾壟壩地方綽斯甲布舊碉¶
<pb:KR2c0013_WYG_055-6a>¶
三座金川新碉三座暨附近甲爾壠壩之思根等¶
處新舊碉五座一並退還現已𣲖頭目土兵據守¶
等語(臣)即面諭工噶諾爾布汝能實心出力督率¶
土兵助攻將來承受¶
¶
　　大皇帝恩澤正多伊聞言欣喜(臣)随酌加奬賞去訖竊¶
思索諾木遽退甲爾壟壩必因大兵壓境無所倚恃¶
借此為勾結綽斯甲布之計若工噶諾爾布速令土¶
兵助力進攻可使索諾木生疑失望奏入¶
¶
<pb:KR2c0013_WYG_055-6b>¶
　　上諭軍機大臣曰舒常奏索諾木將甲爾壟壩退出所¶
辦深合機宜㸔來逆酋此舉自係聞大兵已破小金¶
川即日移兵分路進勦而綽斯甲布一路現有官兵¶
督率土兵進攻其意妄以為退還甲爾壠壩可圖目¶
前完事且俟大兵撤後復出而侵佔豐昇額舒常即¶
當明諭工噶諾爾布以此次進勦實為衆土司剪除¶
後患不滅不休益堅其效順之心不復存顧畏之念¶
方為妥善惟是金川畨賊較之小金川狡謀更深其¶
<pb:KR2c0013_WYG_055-7a>¶
於竊刼營盤抄截後路尤為長技前已詳悉傳諭温¶
福等加意預防營中守禦宜嚴途次巡查宜順使賊¶
衆技無所施或賊冒死而來即當乗機盡殱大示懲¶
創庶不敢復為輕視且官兵漸次深入後路尤闗𦂳¶
要一切餉道軍臺並湏實力守䕶賊衆潛伺我後萬¶
一稍有踈虞成何事體此一節所闗甚大温福等各¶
路均當留心規畫調度得宜勉之慎之¶
¶
　　同日舒常又奏言(臣)謹奉¶
¶
<pb:KR2c0013_WYG_055-7b>¶
　　恩㫖賞給兵丁一月塩菜銀兩随宣示兵衆無不歡欣¶
感激至土練等亦應遵¶
¶
　　㫖辦理但綽斯甲布畨兵三千六百名除𣲖出看守隘¶
口外随營者二千一百名(臣)查經打仗受傷者即¶
行賞給其未出力者扣除如此分别辦理庶¶
¶
　　特恩不致濫邀進勦咸歸實濟奏入¶
¶
　　上又諭軍機大臣曰舒常奏綽斯甲布随營土練二千¶
餘名察其出力不出力分别加賞所見雖亦近是但¶
<pb:KR2c0013_WYG_055-8a>¶
令獨抱向隅未必能激其媿奮之志豐昇額舒常當¶
傳齊綽斯甲布衆土練諭以尔等随征以來尚未見¶
實心出力本不應濫叨恩賞但此次大皇帝恩㫖凡¶
随營土兵槩行加賞我等因仰體大皇帝一視同仁¶
仍槩賞爾等嗣後惟當倍加奮勉以圖報効如此曉¶
諭畨夷等既得加賞感而且畏向後自可兾其得力¶
¶
　　同日劉秉恬鄂寳奏言小金川全境蕩平現在分¶
别三路剋期申討金川粮運最闗𦂳要查從前美¶
<pb:KR2c0013_WYG_055-8b>¶
諾未克西南道路不通是以軍糧半由南路轉運¶
今道路業已暢達一切粮運章程(臣)等公同籌酌¶
除功噶爾拉官兵仍從草坡鄂克什一路糧臺供¶
運外其當噶爾拉一路軍糧乾隆十二三年均由¶
西路餽送今若將南路打箭爐章谷之糧運至僧¶
格宗再行運往計自省至營共有四十四站所費¶
實多自不若西路運供之便但功噶爾拉官兵數¶
至二萬有餘需糧不少若當噶爾拉亦同取資于¶
<pb:KR2c0013_WYG_055-9a>¶
此恐致擁滯查自成都由雅州木坪以至美諾計¶
程已省二站且自成都以至桃闗均湏陸運而自¶
成都以至雅州可通水路運費亦輕所有當噶爾¶
拉軍粮即從木坪運至美諾僧格宗等處轉運營¶
中不獨較之由打箭爐運往者所省為多即較之¶
由桃闗運出者尚有樽節查木坪臺站向歸西路¶
今既以此路運供副將軍阿桂所統兵糧且該處¶
亦與南路相近應即改歸(臣)劉秉恬管理至綽斯¶
<pb:KR2c0013_WYG_055-9b>¶
甲布一路前此十二三年用兵不過一二千名軍¶
米本為易辦然彼時兼從丹壩設站輓運者亦以¶
由南路打箭爐至綽斯甲布計程有二千一百七¶
十餘里西路由三雜谷丹壩至綽斯甲布計程僅¶
一千零九十餘里核其脚價不啻倍蓰且南路站¶
長山僻不能安設内地人夫随時僱用烏拉亦難¶
倚恃今此路増添官兵合計共有一萬六千餘名¶
目下所積軍糧僅敷一月之用(臣)等公同核計與¶
<pb:KR2c0013_WYG_055-10a>¶
其多耗帑金為此難繼之局不如兩路並運轉收¶
節省之益而丹壩一途又有漢土官兵七百名在¶
彼防範即或加添䕶粮之兵亦属無幾况三雜谷¶
一路現有臺站人夫以之移進丹壩尤属易事(臣)¶
鄂寳於供支功噶爾拉之外兼辦丹壩運往綽斯¶
甲布軍粮(臣)劉秉恬供支當噶爾拉之外兼辦南¶
路運往綽斯甲布軍粮彼此趕辦不敢推諉貽誤¶
此外吉地丹東一路現有官兵六七千(臣)劉秉恬¶
<pb:KR2c0013_WYG_055-10b>¶
於章谷存糧内督令源源運往亦足以供接濟奏¶
入¶
¶
　　上嘉之¶
¶
　　同日¶
¶
　　上諭内閣曰小金川之地舊臈悉已蕩平現在将軍等¶
分路統兵乗勝直擣金川一切軍需自宜寛裕儲偹¶
著再於部庫内撥銀五百萬兩發往川省備用¶
¶
　　上又諭内閣曰甘肅提督馬全著馳驛前往四川𣲖在¶
<pb:KR2c0013_WYG_055-11a>¶
温福軍營作為領隊大臣管理甘肅官兵¶
¶
　　上又諭内閣曰西安提督員缺著馬彪補授¶
¶
　　乙未阿桂豐昇額奏言竊(臣)阿桂一扺布朗郭宗¶
即與(臣)豐昇額㑹同温福酌議三路分兵之局詳¶
悉具奏今(臣)等復奉¶
¶
　　諭㫖以綽斯甲布一路進兵湏(臣)阿桂前往(臣)豐昇額¶
於各處畨情均属初辦在工噶諾爾布固為逆酋¶
親戚至如索諾木之母之妻皆係布拉克底土舍¶
<pb:KR2c0013_WYG_055-11b>¶
安多爾之姊之女現在金川其安多爾又娶索諾¶
木之姑現在木拉克底均係世為婚婣(臣)豐昇額¶
即帯領當噶爾拉一路官兵亦湏駕馭巴旺布拉¶
克底之人始得其力彼中情形尚未深悉况小金¶
川既滅今又分道進攻金川(臣)豐昇額現統漢土¶
官兵督勦則金川之不滅不休工噶諾爾布諒亦¶
可揣而知現在舒常在綽斯甲布两月有餘于該¶
處事宜漸次熟悉今若令(臣)豐昇額督率此路官¶
<pb:KR2c0013_WYG_055-12a>¶
兵令舒常恭贊軍務似可以期得力况(臣)等原定¶
三路中之功噶爾拉當噶爾拉兩路皆為進擣噶¶
拉依之兵綽斯甲布一路為進擣勒烏圍之兵者¶
原以噶拉依一帯地勢較險攻勦多費兵力至綽¶
斯甲布一路則一得達爾圖日旁山梁向前賊進¶
皆勢居下游稍易攻取三路中不論何處得手則¶
他路均可得力(臣)等已撥定官兵其侍衛章京等¶
亦皆酌量分𣲖日内即當起程若再行㑹商更調¶
<pb:KR2c0013_WYG_055-12b>¶
恐於進勦轉致稍稽應否仍照前奏辦理伏祈¶
¶
　　訓示遵行奏入¶
¶
　　上諭曰所奏均是佇俟奮勉成功以待酬庸茂典¶
¶
　　同日阿桂又奏言十二月二十一日據音吉圖汪¶
騰龍等報稱職等毎日令將備上南山梁察看賊¶
踪十七日酉刻見山下樹林内火起賊畨紛紛潰¶
㪚當即統兵過河乗勢分攻山口在右賊畨俱各¶
望風奔逸共計佔得大碉柵六座木柵二十三座¶
<pb:KR2c0013_WYG_055-13a>¶
石卡六處殱賊五名等語二十二日又報稱職等¶
攻得正地溝口碉柵普濟保帯兵即赴甲爾壟壩¶
行至中途有綽斯甲布頭人安布差人迎禀已得¶
申爾壟壩馳往查勘其地有碉六座現經綽斯甲¶
布土兵佔據稱工噶諾爾布𣲖我帯兵千名來此¶
賊畨見我埶衆即便㪚去又離此六七十里之協¶
雅地方有碉三座我頭人生根亦已攻克等語(臣)¶
思革布什咱一路原與綽斯甲布官兵共綴金川¶
<pb:KR2c0013_WYG_055-13b>¶
賊埶今既攻得正地溝口甲爾壟壩即已控扼金¶
川要隘其餘革布什咱各處防兵均可量為裁撤¶
以資進勦業經飭令音吉圖等察看情形先行籌¶
辦此内德爾格忒等處馬上畨民素不長于步行¶
越險進勦不能得力自應一併撤歸遊牧以節縻¶
費並可俻運粮烏拉之用惟查巴旺布拉克底之¶
馬奈馬爾邦亦係乾隆十二三年進兵之路該處¶
路通金川應即于革布什咱官兵内酌撥千名以¶
<pb:KR2c0013_WYG_055-14a>¶
供駐守其餘官兵或可酌分當噶爾拉綽斯甲布¶
兩路統俟議定再行具¶
¶
　　奏再查逆酋詭詐百出或因甲爾壟壩距巢穴稍逺¶
守禦較難陽為退地乞憐其實撤聚賊衆另踞要¶
險亦未可知(臣)仰頼¶
¶
　　天威惟有矢志掃除㓙孽此等伎倆㫁不為其所惑亦¶
以告知豐昇額囑其前往該處駕馭綽斯甲布土¶
司使知大兵必滅金川庶該土司等不以退地而¶
<pb:KR2c0013_WYG_055-14b>¶
心生觀望奏入報¶
¶
　　聞¶
¶
　　同日阿桂又奏言查别斯滿地方共有五寨其二¶
寨先經撫定此外三寨有两金川賊人監守是以¶
衆畨等未敢遽投嗣(臣)即令已投二寨之畨民前¶
往招撫該畨民等遂與監守賊畨接仗其未投之¶
三寨畨民從中接應殺死監守賊畨並據該畨等¶
稱我等看見雜谷百姓自改作屯練以來各安生¶
<pb:KR2c0013_WYG_055-15a>¶
理土司不敢欺凌今歸順¶
¶
　　天朝不願分給各土司只求改作屯練等語(臣)查别斯¶
滿原係另一土舍其地在鄂克什三雜谷小金川¶
之間與維州協所属屯練界址相連十三年金川¶
事竣後岳鍾琪任意辦理將該土舍地方徑行賞¶
給小金川小金川因非同類𣲖累獨重現在該處¶
精壯畨民多被逆酋𣲖出打仗陣亡僅存老㓜婦¶
女五百名口是以該畨等心存畏懼不願分給各¶
<pb:KR2c0013_WYG_055-15b>¶
土司所請改為屯練之處實出真情(臣)等現已准¶
行檄調五福查禮前來經理至汗牛十四寨先已¶
歸順兹據前往招撫之明正土司甲爾恭得沁親¶
帯十四寨頭人來營報稱各寨内共有三百七十¶
一户老㓜婦女一千九百四十餘名口(臣)亦面為¶
曉諭令其𣲖精壯者随征復酌賞頂帯綢布等物¶
該頭人等極為感悦仍令明正土司赴彼彈壓將¶
來統歸五福查禮接辦奏入報¶
¶
<pb:KR2c0013_WYG_055-16a>¶
　　聞¶
¶
　　同日阿桂又奏言(臣)欽奉¶
¶
　　諭㫖土弁雍中爾結色勒奔著賞巴圖魯號仍加守偹¶
頂帯奬賞花翎查巴旺與布拉克底本属一家巴¶
旺係土司其布拉克底乃係土舍向來未經領受¶
印信號紙此次随征小金川極為出力並懇將來¶
加恩受以土司之職(臣)仗思川省西南邉外各土¶
司形埶必宜衆建而分其力擬于軍務竣後酌量¶
¶
<pb:KR2c0013_WYG_055-16b>¶
　　奏請是以前此仰荷¶
¶
　　聖恩賞給該土舍花翎(臣)因其未有頂帯酌照土著司¶
例給與空頂以示鼓勵苐土舍甫有空頂花翎而¶
土弁亦即賞戴花翎恐畨人等不知分量稍生滿¶
足之心轉懈奮往之志(臣)現將加銜賞號¶
¶
　　諭㫖先為宣示所賞花翎察其此後出力如何再為請¶
㫖又(臣)另摺欽奉¶
¶
　　諭㫖雅瑪應賞藍翎以示旌奨並應酌賜銀兩查雅瑪¶
<pb:KR2c0013_WYG_055-17a>¶
係小金川邦甲小頭人擒獲時自懇前往招降故¶
未加誅戮伊即奮勉受傷固為可取今遵¶
¶
　　㫖酌賞銀十兩並給土千總目項所有藍翎亦請停緩¶
以待將來又(臣)奏攻克僧格桑陣亡新附畨人二¶
名亦奉¶
¶
　　㫖照土名再減半賞給但候部議淮䘏未免時日稍稽¶
轉不足鼓勵随營畨衆使之觀感興起(臣)已即時¶
加賞使畨人等見目前出力致命之人立䝉¶
¶
<pb:KR2c0013_WYG_055-17b>¶
　　賜䘏自必更圗努力奏入¶
¶
　　上是之¶
¶
　　同日¶
¶
　　上諭軍機大臣曰阿桂奏攻得正地甲爾壟壩一帯可¶
以控扼金川要隘留兵防守亦為要務阿桂業已洞¶
悉形埶自能妥辦又另摺奏别斯滿五寨降畨改作¶
屯練既出伊等情願事屬可行餘仍遵照莭次所降¶
宻㫖籌辦又另摺奏土弁不宜即賞花翎所見亦是¶
<pb:KR2c0013_WYG_055-18a>¶
應如所奏辦理但其中有尚湏斟酌者如温福一路¶
出力土弁内並無戴翎之人即可照此奏留俟伊等¶
奮勉立功再加奨勵設温福軍營已有賞翎之人恐¶
不免相形生懈則又不當靳此恩施著阿桂即札詢¶
温福畫一辦理¶
¶
　　同日阿桂又奏言(臣)仰荷¶
¶
　　天恩授為定邉右副將軍並給與印信計福康安抵西¶
路軍營即可将温福現用之右副將軍清篆印信¶
<pb:KR2c0013_WYG_055-18b>¶
移交前來(臣)所署四川提督印信應交與何人相¶
應請¶
¶
　　㫖奏入¶
¶
　　上諭曰仍交董天弼¶
¶
　　丁酉鄂寳奏言大兵攻克美諾現在分路進勦運¶
糧臺站至闗𦂳要除綽斯甲布一路已飛飭原任¶
松茂道查禮等将堪卓溝等處臺站裁撤移設于¶
梭磨至丹壩一帯其自美諾至喀尔薩爾計程五¶
<pb:KR2c0013_WYG_055-19a>¶
站有餘大營毎日軍糧約湏二百五十餘石背運¶
人夫毎站約湏五六百石加以轉送火藥軍装等¶
項在在需人雖准督(臣)文綬撥夫二千名實不敷¶
用而目下又尚未到齊(臣)因安站𦂳要随于沿途¶
站所就近抽撥復于肩挑貿易民人内勸諭召募¶
為數總属無多(臣)惟有竭力趕運固不敢驟期有¶
餘逐日供支亦不敢致有缺乏現已移催文綬将¶
所𣲖夫二千名促令作速到站並令多僱人夫趕¶
<pb:KR2c0013_WYG_055-19b>¶
送來營以備分撥奏入¶
¶
　　上諭軍機大臣曰糧運為軍營要務自應妥速籌辦但¶
前此官兵由西南兩路分進是以令劉秉恬鄂寳分¶
路督運今小金川全境蕩平運道多已改歸西路與¶
彼時情形逈不相同伊等自應協力同心酌量辦運¶
况劉秉恬已授為總督糧員皆其所属呼應更靈嗣¶
後辦理糧務著劉秉恬與鄂寳合而為一不必更作¶
分辦之名至三路糧運道路情形非朕所能懸度總¶
<pb:KR2c0013_WYG_055-20a>¶
在伊二人察其逺近緩急熟籌全局随宜措置務使¶
裹帯寛餘膚功速奏其應由富勒渾在内地督催接¶
濟者仍遵前㫖妥協經理¶
¶
　　戊戌温福奏言(臣)于十二月二十六日帯兵抵工¶
噶爾拉山下之牛厰地方察看形埶見牛厰之前¶
工噶爾拉之下賊畨立有大卡五座當𣲖額森特¶
阿爾素納普爾普等帯兵二千名作為頭隊李煦¶
巴朗徳爾森保巴雅爾等帯兵二千名作為二隊¶
<pb:KR2c0013_WYG_055-20b>¶
(臣)督兵随後接應因賊卡在山腰處恐其先有知¶
覺額森特等乘夜雪迷離直前攻撲賊見官兵埶¶
盛遂逃赴工噶爾拉碉卡之内並力拒守查工噶¶
爾拉巒嶂崚嶒皆如劍鋒刀刅與巴朗拉路頂宗¶
相似惟中有丫口僅如一綫羊腸而碉卡排立盡¶
據險要詢之小金川降人據稱兩金川原與工噶¶
爾拉山為界舊時金川在丫口兩旁祗修有大碉¶
二座因去冬大兵攻過巴朗拉又添修碉卡數十¶
<pb:KR2c0013_WYG_055-21a>¶
座為防守等語(臣)與各領隊詳加籌酌仰攻非易¶
且連日嚴寒山陰積雪深至四五尺官兵現已佔¶
住半山自應先用大砲轟摧再以兵力攻撲方能¶
得手(臣)現在飛調所存美諾明郭宗等砲位並令¶
熟悉路逕畨跴探路徑以期速抵喀爾薩爾直搗¶
噶拉依再官兵自抵布朗郭宗裹糧本属無多今¶
已過牛厰所帯五日口糧食用殆盡而新設各寨¶
尚未能源源接運查侍郎鄂寳現駐米諾(臣)已飛¶
<pb:KR2c0013_WYG_055-21b>¶
咨籌辦總俟砲位一到兵糧稍敷即速相機前進¶
奏入¶
¶
　　上諭軍機大臣曰温福奏攻勦功噶爾拉情形一摺所¶
辦俱合機宜此等險隘處所賊衆必於最要之地併¶
力拒守官兵進攻時自當示以不測指東擊西使賊¶
人難于照顧或可易于得手¶
¶
　　同日温福又奏言據鄂克什土司帯領從金川出¶
來之鄂克什畨人山扎勒塔爾赴營呈出索諾木¶
<pb:KR2c0013_WYG_055-22a>¶
稟帖一封(臣)即譯出大槩總以並未幫兵狡詞支¶
辯至僧格桑竄匿一莭並無一語提及又詢據山¶
扎勒塔爾供稱僧格桑從美卧溝逃竄之後即砍¶
伐樹木塞㫁道路等語(臣)詳加體察該畨所供自¶
係應有之事而索諾木來投此禀藉以試探軍情¶
尤為可惡所有原稟譯出並山扎勒塔爾供詞另¶
呈¶
¶
　　御覽奏入報¶
¶
<pb:KR2c0013_WYG_055-22b>¶
　　聞¶
¶
¶
¶
¶
¶
¶
　　平定兩金川方畧卷四十七¶
¶
