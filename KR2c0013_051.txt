# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.659433
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 51
<pb:KR2c0013_WYG_051-1a>¶
　　欽定四庫全書¶
¶
　　平定兩金川方畧卷四十三¶
¶
　　十一月壬子溫福豐昇額奏言(臣)等于十一月初¶
六日黎明時督令哈國興帶兵攻達克蘓山巔大¶
碉其時普爾普等領兵奪據山巔向下賊碉以斷¶
賊人來路海蘭花等領兵上攻達克蘓山復令章¶
京觀音保帶兵由山下小路進奪賊碉與海蘭察¶
兵上下合擊並将此山碉卡以次奪據其巔大碉¶
<pb:KR2c0013_WYG_051-1b>¶
雖未免攻(臣)等議令哈國興等留兵扎營以牽綴¶
賊勢一面統領大軍由達克蘇山脚進攻明郭宗¶
庶為有濟奏入¶
¶
　　上諭軍機大臣曰温福等奏攻取達克蘓山賊寨碉卡¶
所辦自合機宜但髙峯碉内賊人尚有牽綴之兵南¶
山三道大溝仍有通我兵背後之路益當留心防求¶
再據擒獲賊番所稱番衆心變亦勢所必然如果将¶
僧格桑擒獻即應亟予奨勵加恩撫其餘衆則辦理¶
<pb:KR2c0013_WYG_051-2a>¶
小金川之局便可完結并可令金川賊番聞之心動¶
更有禆益至海蘭察哈國興及侍衛章京等節次進¶
攻均屬奮勉俟攻克明郭宗之日一倂議叙¶
¶
　　上又諭内閣曰福昌前因山神溝帶兵進勦一事降㫖¶
革職令其自備資斧効力贖罪今該員在資哩一帶¶
防守後路兼管收發軍火諸務並無貽誤且在營効¶
力已及一年著加恩以參将委用¶
¶
　　上又諭軍機大臣曰董天弼統兵攻底木達原以擒獲¶
<pb:KR2c0013_WYG_051-2b>¶
澤旺為要著現在阻隔山梁未能罙入今據温福等¶
奏所獲賊番嘉噶爾供稱從前澤旺向僧格桑云我¶
曽在将軍前乞㤙不允如今再言亦不相信汝須速¶
即出去叩頭求免方是等語是澤旺之心尚存畏懼¶
自應乗機誘其來降設法擒獲則布朗郭宗底木達¶
一帶並可藉澤旺之名招至自當不攻而潰所謂兵¶
不厭詐也特命軍機大臣代擬檄稿並令解到通事¶
繙出發去若此則董天弼尚未攻克底木達即将此¶
<pb:KR2c0013_WYG_051-3a>¶
檄傳示仍於發檄後督兵奮攻並将澤旺奉檄情形¶
奏聞¶
¶
　　癸丑阿桂奏言本月初六日據守備崔文傑報稱¶
官兵進至得里又進至日寨又進至札覺木将各¶
碉寨攻克又據守備馬廷亮范玉先報稱順河進¶
攻佔據山頂碉寨復于是夜攻得石卡又於是夜¶
日據總兵伊常阿報稱督兵潜上岳魯山梁将各¶
卡栅奪取其甲爾木一帶據明亮報稱於初七日¶
<pb:KR2c0013_WYG_051-3b>¶
子刻令綏庫喜當阿劉俸等潜攻真登梅列髙峯¶
大碉各隊官兵同時撲上賊番彼此不能相顧棄¶
碉潰竄退守金川之當噶爾拉遂将各碉卡及石¶
房佔據又侍衛徳赫布守備李植善於初七日黎¶
明将格魯克古後山頂大小卡座亦皆奪取現在¶
整頓兵力進攻扎爾瑪等處碉卡一面勦洗翁古¶
爾壟前面東山賊卡即可從納圍納扎木等處直¶
壓至僧格宗阿桂又奏言據音吉圖禀稱明正及¶
<pb:KR2c0013_WYG_051-4a>¶
革布什咱番民頗肯向前打仗其餘土兵雖嚴令¶
督催亦不向前等語經(臣)諭以驅使番民當有駕¶
馭之術若専務督催轉失其心汪騰龍雖染緑營¶
習氣但南路軍營求一畧識番情者絶不可得是¶
以暫令汪騰龍統兵(臣)仍隨時指示䇿勵以期無¶
悞阿桂又奏言據音吉圖汪騰龍稟稱革布什咱¶
頭人磋結告稱正地為金川産糧之所現在甲爾¶
壟壩與正地山口碉寨賊番口糧皆取結於此甲¶
<pb:KR2c0013_WYG_051-4b>¶
魯之西約十里許地名格津可以越山繞道至正¶
地之嘉資山此係金川往正地山口及甲魯甲爾¶
壟壩之要路若於此處𣲖兵安設木柵截其糧道¶
不過半月賊人糧絶則山口碉栅可以不攻而得¶
但自格津至嘉資約有百里中隔雪山兩重此時¶
是否可行現遣弁兵及土弁等前往跴探(臣)仍飭¶
其上𦂳料理以期迅速攻克均奏入¶
¶
　　上諭軍機大臣曰現在翁古爾壟等處隘口節次攻破¶
<pb:KR2c0013_WYG_051-5a>¶
賊已失其險要且據阿桂奏從前進取可以直壓僧¶
格宗等語官兵屢經奏㨗阿桂等當乗其鋭氣徑擣¶
美諾擒縳逆豎以待酬庸渥典更有另摺奏現擬𣲖¶
兵於正地嘉資山截斷賊人糧道所籌甚是至所稱¶
土兵除明正及革布什咱番民外均不向前等語土¶
兵隨營征勦惟在善為駕馭恐音吉圖未能隨時妥¶
辦汪騰龍到川不久亦未必深悉番情阿桂當檄令¶
伊等曉諭土民故能攻奪𦂳要碉卡必當報明叅賛¶
<pb:KR2c0013_WYG_051-5b>¶
優叙如實係向前出力雖未得有功績亦必據寔呈¶
報量為奬賞如此則有用土兵益加感奮即退後者¶
亦當觀感知改¶
¶
　　上諭内閣曰阿桂此次分兵越險董率有方明亮伊常¶
阿徳赫布倍覺奮勉其在事之將弁兵練亦均為出¶
力並著交部議敘明亮徳赫布已有㫖各賞副都統¶
銜伊常阿有降級留任之案著加恩開復守備崔文¶
傑已照阿桂所請准其陞補都司馬廷亮范玉先均¶
<pb:KR2c0013_WYG_051-6a>¶
著量加一等陞用再西山梁甲爾木及正地山口打¶
仗官兵問有傷亡者並著阿桂核實咨部議䘏¶
¶
　　上又諭内閣曰徳赫布明亮領兵進勦連克碉卡奮勇¶
可嘉徳赫布著賞給副都統銜明亮著授為頭等侍¶
衛仍賞給副都統銜綏庫帶兵亦屬奮勉著授為二¶
等侍衛¶
¶
　　甲寅¶
¶
　　上諭内閣曰三等侍衛明仁尚屬奮勉著加恩授為二¶
<pb:KR2c0013_WYG_051-6b>¶
等侍衛¶
¶
　　乙夘¶
¶
　　上諭内閣曰昨由京𣲖往西南兩路之滿洲額魯特兵¶
丁均經賞給頂翎前次温福有滇赴川帶有滿洲兵¶
二百名在營効力較多一年尤宜酌加恩賞著交温¶
福阿桂等查明此項兵丁未經給有頂翎者一體賞¶
給戴用遇有京城各營員缺陸續補授¶
¶
　　丙辰¶
¶
<pb:KR2c0013_WYG_051-7a>¶
　　上諭軍機大臣曰西路軍營自攻破路頂宗兠烏進攻¶
明郭宗可以徑抵美諾南路則有翁古爾壟及甲爾¶
木等處直壓僧格宗而各路分勦之兵亦皆奮勇克¶
捷平定小金川之事計日自可告蕆至索諾木為小¶
金川主謀罪更浮於僧格桑昨阿桂奏到賊禀内有¶
若發兵來實在不得不抵當之語是逆酋公然欲與¶
大兵抗拒直認不辭若非乗此兵力進討金川直取¶
渠魁儘平其地更無中止之理即此時誘其出降就¶
<pb:KR2c0013_WYG_051-7b>¶
勢縛取不過另備一䇿並非正辦也兩路官兵當此¶
天寒越險奮攻所至奏績朕心深為厪念現降㫖加¶
賞一月鹽菜銀兩將此諭令温福阿桂傳知各路漢¶
土兵練俾共喻䘏勞鼓勇之意¶
¶
　　丁巳¶
¶
　　上諭軍機大臣曰五岱雖有烏拉齊習氣曾經閲厯行¶
陣昨在西路軍營尚無大過著加恩授為藍翎侍衛¶
𣲖往南路交阿桂酌量差遣想此時五岱已至伊犂¶
<pb:KR2c0013_WYG_051-8a>¶
著傳諭舒赫徳轉飭五岱馳驛趕同桂林前往¶
¶
　　同日阿桂奏言(臣)於本月十三日子刻𣲖令侍衛¶
三寳科瑪守備馬廷隨進至西山之邦甲山梁章¶
京圖欽保札什守備崔文傑沿溝而上從邦甲山頂¶
繞出賊後合兵攻擊至巳時將邦甲山梁石城大¶
碉及各石卡奪取遊擊谷生琰沿河進攻策爾丹¶
色木之喇嘛寺而已克邦甲之兵向下攻賊衆潰¶
逃官兵追殺頭人一名將䇿爾丹色木喇嘛寺奪¶
<pb:KR2c0013_WYG_051-8b>¶
取札什馬廷隨復進取喀爾將山頂後面之徳公¶
寨碉房一併攻克維時(臣)已令明正土兵預備皮¶
船即𣲖守備鄂輝九齡等帶領川楚兵丁督同巴¶
旺布拉克底土兵渡河直攻東山梁下拉宗碉寨¶
將山梁大戰碉並山溝内及山坡上各碉房攻取¶
又進至拉約焚燒七寨番人跪懇投降而翁古爾¶
壟之前尚有髙峯賊人據以窺伺今因後路將斷¶
亦於是晚越山潛遁統計東西兩山梁凡攻克碉¶
<pb:KR2c0013_WYG_051-9a>¶
卡寨房三百餘間土守備阿忠保又於是日進攻¶
西山梁後之登藏寨而東山梁官兵復與明正土¶
兵督率扚約投降番人攻至宅壟焚燒寨落宅壟¶
番人亦求投降番計此二寨男女老㓜約二百户¶
精壯番丁二百餘人伏查僧格宗一帶為小金川¶
西南門户田地稍饒是以户口最多碉寨亦最稠¶
密此次番人接踵乞降則小金川人心潰散情形¶
可見(臣)屢奉¶
¶
<pb:KR2c0013_WYG_051-9b>¶
　　諭㫖以番衆投降即予撫輯現獲活口供稱頭人有私¶
投出去總為官兵所殺之語藉此愚弄挾制若使¶
番衆知拒守必加駢戮投順即予全生自當更為¶
觧體但番情詭譎未可深信隨將拉約宅壟兩處¶
婦女老㓜酌𣲖明正及巴旺布拉克底土兵看守¶
外其精壯番丁即令各土兵分隊管束隨營行走¶
以便防制至西山梁之後處處與金川接壤經(臣)¶
𣲖兵分布防範并折毁攻得各處碉寨使其不得¶
<pb:KR2c0013_WYG_051-10a>¶
乗問佔踞再此次攻得西山邦甲等處擒獲活口¶
内雅瑪一名年已五十餘懇求將此一帶番衆招¶
撫投降現在帶同攻勦奏入¶
¶
　　上諭内閣曰據阿桂奏攻克東西山梁之邦甲拉宗等¶
寨拉約宅壟番人望風投順覽奏深為嘉悦阿桂董¶
率有方在事官兵叠著勞績均著交部議叙其打仗¶
受傷弁兵及陣亡土等並著查明咨部賞䘏¶
¶
　　上諭軍機大臣曰阿桂攻克邦甲拉宗等處情形一切¶
<pb:KR2c0013_WYG_051-10b>¶
籌畫調度深合機宜惟處置降人一節最為此時𦂳¶
要闗鍵殺降本非行軍所宜且恐番人因此生變轉¶
以堅其固守之志所有拉約宅壟老㓜婦女自應宣¶
諭安撫俾獲寧居其中丁壯可用者察其心無反覆¶
隨營驅遣既可資其嚮道且使傳述中朝撫輯降衆¶
之恩俾為賊拒守之人望風觧體實為事半功倍阿¶
桂所辦甚屬妥協西路此際已直取明郭宗遇有投¶
誠乞降者温福等即當仿此辦理至阿桂奏到擒獲¶
<pb:KR2c0013_WYG_051-11a>¶
賊番噶勒丹彭等訊有金川頭人帶兵防守美諾之¶
供可見索諾木力為謀主欲於僧格桑敗亡之後併¶
吞其地是兩酋必須一鼓勦擒更無疑義且摺内所¶
稱西山梁後處處與金川接壤則現在攻勦助逆之¶
兵即為催折索諾木羽翼之要䇿固不待收得美諾¶
時始圖另起爐竈也將此並諭温福等知之¶
¶
　　同日阿桂又奏言汗牛地方南接明正東接木坪¶
西接索布大寨及仲濃卡丫扎哇窠達烏等處西¶
<pb:KR2c0013_WYG_051-11b>¶
北即通美諾但自明正之索布進兵程途頗逺即¶
由木坪前往亦復不近現在大營兵力不便更分¶
一路且另設臺站夫役亦難猝就(臣)一過僧格宗¶
則汗牛與美諾之路已斷或勦或撫自當易於籌¶
辦奏入¶
¶
　　上嘉之¶
¶
　　己未温福豐昇額奏言(臣)等於本月十五日晩分¶
𣲖官兵潛赴南岸趕搭橋座海蘭察徳爾森保等¶
<pb:KR2c0013_WYG_051-12a>¶
渡河直上南山攻得布喇克札喀爾二寨牛天畀¶
及章京徳保等自達克蘇山脚進奪明郭宗直取¶
徳木達寨額森特帶兵於夜半渡河至南山納拉¶
覺將賊寨及各碉卡奪取進至格實迪其時馬彪¶
等復自上壓下夾攻將各碉卡佔據哈國興於夜¶
半渡河由南山鄂爾濟上攻將各寨及卡座奪取¶
此次共取碉卡九十餘座現於附近明郭宗地方¶
移駐大營趕運礮位以便轟摧一面偵探繞道以¶
<pb:KR2c0013_WYG_051-12b>¶
圖直攻美諾奏入¶
¶
　　上諭内閣曰附近明郭宗一帶山梁山溝及沿路碉卡¶
俱經攻取温福等及在事官兵交部議叙其有陣亡¶
受傷兵練並著查明咨部䘏賞¶
¶
　　庚申¶
¶
　　上諭軍機大臣曰昨阿桂奏攻克邦甲拉宗等處碉寨¶
有番衆投降一節辦理甚合機宜已有㫖傳諭並令¶
温福等一體照辦矣現今兩路兵威大振番衆乞降¶
<pb:KR2c0013_WYG_051-13a>¶
者必多急宜設法安撫並擇其丁壯可用者隨營驅¶
遣俾逆酋不得以投順亦難免死之言蠱惑其衆但¶
賊人狡獪百出一時畏威窘迫不得不以歸附求生¶
旋或繫念故居親屬易於生變且安知逆酋不令其¶
詐降入營乗機觀釁設使對仗時失於防範致降乂¶
復有逃叛甚至倒戈相向尚復成何事體温福等務¶
宜先事隄防撫輯固不可不周而稽查尤不可不密¶
况此時小金川之拒守者多係金川賊兵其中不無¶
<pb:KR2c0013_WYG_051-13b>¶
因敗來降將來接辦金川應即用此法同以加恩撫¶
綏解散逆黨並以留心防備早破其奸庶肘腋無稍¶
疎虞而先聲所至番人自知棄逆効順温福阿桂等¶
皆宜善體朕意熟思審處並密諭各路將領黙為理¶
㑹毋令稍涉聲張將此再行詳悉傳諭知之¶
¶
　　(臣)等謹按大軍進勦小金川前經奉¶
¶
　　㫖以各寨番人赴營請降仍予安居樂業迨拉約宅壟¶
諸番扶老擕㓜相繼歸誠復有設法安撫隨營¶
<pb:KR2c0013_WYG_051-14a>¶
驅遣之¶
¶
　　諭至於番情易變恐有繫戀故居及乗機觀釁¶
¶
　　勅令將軍大臣先事隄防仰見¶
¶
　　睿慮精詳無㣲不燭其後西路軍營防範不嚴致降番¶
得乗間勾通轉相煽誘又因派兵捜寨番衆驚¶
疑猖獗四起隄防之不密撫輯之不周¶
¶
　　聖明坐照萬里早在目前矣¶
¶
　　十二月壬戌舒常奏言(臣)查頭敵大碉賊番防守¶
<pb:KR2c0013_WYG_051-14b>¶
愈密須用大礮轟擊但所調銅斤礮匠二十餘日¶
尚未運到(臣)遥望日旁冰雪較薄且賊既併力據¶
守達爾圖山梁或乗其不備攻得險隘亦可由此¶
進勦當即遣人探看據稱日旁之氷雪間有消融¶
賊番較少且綽酋亦願前往(臣)於十四日戌刻令¶
叅將馬應詔都司伊蘇㤗等領兵一千七百名星¶
夜繞道乗賊未覺奪其要隘(臣)仍帶領官兵施放¶
鎗礮牽制賊人嗣據馬應詔等禀稱日旁一山相¶
<pb:KR2c0013_WYG_051-15a>¶
連綽斯甲布東南地界自山頂而下層接戰碉十¶
一座其西密樹陡岩難以直上公同啇酌先取要¶
口戰碉二座即於十五日子刻𣲖令伊蘇㤗由左¶
進攻千總廖志學等帶兵接應丒刻直撲賊碉賊¶
番擲石放鎗抵禦我兵奮力攻撲至寅刻克獲東¶
邉戰碉一座殺賊多人生擒七人餘俱奔遁隨合¶
力圍攻西邉碉座賊從山上各路齊集來援各碉¶
内亦聨絡死守我兵仰攻難以久持一面令將所¶
<pb:KR2c0013_WYG_051-15b>¶
獲大碉折毁一面將兵挨次徹回(臣)等查此路漢¶
土官兵營中現存六千五六百名若分路攻勦兵¶
力不敷因擬於俄坡日旁西路中擇一易於得手¶
之地將兵四千餘名併力進攻又酌留兵二千名¶
據守一路分掣賊番之勢兹日旁一路奪得一碉¶
尚非要隘(臣)已飛飭馬應詔相度情形可進則進¶
如於事無益勿使有用之兵置之無用之地俟禀¶
覆到日妥酌辦理奏入¶
¶
<pb:KR2c0013_WYG_051-16a>¶
　　上諭軍機大臣曰舒常奏攻克日旁山口東邉碉座擬¶
於俄坡日旁兩路擇一易於得手之處進勦所辦甚¶
是綽斯甲布一路原為宰制賊勢使其撤兵自衛起¶
見將來迅擣美諾僧格桑既已殄滅即當進勦金川¶
如量度此路必應進兵再為厚集兵力熟籌妥辦此¶
時不宜冒險深入致有疎虞自應如舒常所奏跴探¶
道路審擇而行¶
¶
<pb:KR2c0013_WYG_051-16b>¶
¶
¶
¶
¶
¶
¶
¶
　　平定兩金川方畧卷四十三¶
¶
