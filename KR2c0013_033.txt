# -*- mode: mandoku-view -*-
#+TITLE: 平定兩金川方略
#+DATE: 2019-03-29 20:49:40.524993
#+PROPERTY: ID KR2c0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 33
<pb:KR2c0013_WYG_033-1a>¶
　　欽定四庫全書¶
¶
　　平定兩金川方畧卷二十五¶
¶
　　四月丙寅桂林鐵保汪騰龍奏言(臣)等公同籌議¶
由阿仰東山梁墨壟溝山嶺攻抵達烏分兵四路¶
一由扎哇窠溝内奪取阿仰山梁派令總兵英泰¶
王萬邦督攻一由東山梁臨河架礟轟摧隔岸阿¶
仰碉寨如見官兵於對面山梁得手即搭浮橋渡¶
河夹擊一路仍由東山梁併力進攻一路由墨壟¶
<pb:KR2c0013_WYG_033-1b>¶
溝山嶺相機進取(臣)等分路督催先於十八日在¶
扎哇窠溝内晝夜攻打對面山梁我兵屢次攀越¶
上登因賊畨鎗石甚𦂳未能即克至十九日寅刻¶
賊勢稍懈我兵乗間鼔勇先登隨後各兵直撲賊¶
碉抛擲火彈賊衆驚逃我兵分頭追殺直取阿仰¶
地方其東山梁下放礮官兵望見大兵已抵對面¶
山梁賊畨正在拒敵迅速搭橋渡河一路由上壓¶
取一路由下仰攻賊畨窘迫竄逃殱戮無數大兵¶
<pb:KR2c0013_WYG_033-2a>¶
㑹集從東山梁前進盡克賊碉共攻得地方六處¶
一名耳交一名喀爾阿一名噶爾阿一名格藏一¶
名巴斡一名格宗直至達烏對岸其東山梁上領¶
兵將偹奮力攻取梁上賊畨一見阿仰火起且大¶
兵抄越在前恐致兩面受敵勢已驚惶我兵奮勇¶
上前賊畨不能支禦追過山口殱戮甚多至墨壟¶
溝山嶺一路賊畨勢孤膽怯我兵衝殺上山搶佔¶
要路燒燬碉卡賊均奔逸遂㑹合東山梁之兵分¶
<pb:KR2c0013_WYG_033-2b>¶
路攻奪碉寨無不望風逃遁又得地方四處一名¶
普格崖一名果洲一名古瓊喇嘛寺一名鸚哥嘴¶
二十日辰刻直抵達烏一擁而進賊人不料我兵¶
迅至直撲碉卡砍殺賊畨對岸官兵復渡河夹攻¶
賊人棄碉驚竄退守山梁我兵現將達烏官寨全¶
行佔㨿共攻獲沿山寨落一十四處計程三十餘¶
里共得碉房六百餘座殺死賊畨六百餘名所有¶
在事領兵滿漢官弁無不勇往争先兵練等亦傷¶
<pb:KR2c0013_WYG_033-3a>¶
損無多此皆仰頼¶
¶
　　皇上天威得以勢如破竹查新得墨壟溝喇嘛寺其旁¶
皆有路可通金川現已派撥官兵嚴加堵禦其餘¶
要隘亦皆撥兵防範所得碉寨毎處酌留㡬所以¶
偹収貯兵糧火藥餘概拆毁從此查探路徑督率¶
官兵乗勝罙入以期掃穴擒渠奏入¶
¶
　　上諭内閣曰桂林等奏分兵四路連日攻取阿仰東山¶
梁墨壟溝達烏各地方是處為賊𦂳要門戸峻險異¶
<pb:KR2c0013_WYG_033-3b>¶
常桂林調度深合機宜鼓勵將兵得此要地實屬可嘉¶
在事之將領弁兵並著交部從優議叙¶
¶
　　上又諭軍機大臣曰桂林等奏設法進取分路奮攻調¶
度甚合機宜將領弁兵等亦俱奮勇出力深為欣慰¶
已有㫖交部從優議叙矣桂林從未經厯軍務乃能¶
籌辦妥協若此特賞御用玉韘以示嘉奬鐡保汪騰¶
龍亦各賞荷包一對益當加意奮勉迅成大功其將¶
弁等出力攻碉殺賊者著桂林將備賞花翎分别賞¶
<pb:KR2c0013_WYG_033-4a>¶
戴其中如有勇往超衆不拘滿洲緑營並奏聞賞給¶
巴圗魯號俾將士等益知鼔勵王萬邦英泰亦著賞¶
戴花翎桂林既已攻得墨壟溝達烏一帶險要現在¶
進攻僧格宗賊畨甫經受創心膽皆驚自必望風而¶
靡官兵即可乗勝直入迅搗賊巢擒獲逆豎尅期蕆¶
事但僧格宗為小金川咽喉恐賊衆舎死固拒該處¶
賊寨較大或尚湏多兵分𠞰俟全得革布什咱後即¶
令宋元俊回至僧格宗協同進攻若僧格宗碉卡易¶
<pb:KR2c0013_WYG_033-4b>¶
扵攻破不湏宋元俊之相助即無庸急扵調回朕意¶
革布什咱若經全得其地已與金川相近此時索諾¶
木似尚未能多為准備宋元俊現統兵練亦不為少¶
或竟出其不意乗勝直進扼金川噶拉依之險官兵¶
將来進𠞰尤為得力果能如此則宋元俊之功不小¶
但亦湏審度萬全不可不惜兵衆冒昧輕進此等行¶
軍機要朕亦不能懸㫁著桂林與宋元俊迅速劄商¶
就該處實在情形熟籌妥辦¶
¶
<pb:KR2c0013_WYG_033-5a>¶
　　己巳¶
¶
　　上諭内閣曰前以調赴川省之滿洲兵二百名黔兵五¶
千名陕甘兵六千名逺道䟦渉曽經加賞一月錢粮¶
今據李煦奏續調之貴州兵三千名業自畢節起程¶
赴川並㨿文綬奏報續調之陜甘兵三千亦經陸續¶
起程該兵丁等啓行迅速勇往可嘉著一體加恩扵¶
伊等到軍營之日各賞給一月錢粮即在川省軍需¶
項下支發¶
¶
<pb:KR2c0013_WYG_033-5b>¶
　　壬申桂林鐡保汪騰龍奏言查阿仰東山梁墨壟¶
溝達烏等處先經督兵攻克茲復察勘情形東西¶
兩山内扼要之處尚有格烏巴桑及那隆山嶺必¶
湏一併攻克我兵前進始無後顧之虞隨扵二十¶
二十一等日飭令侍衛將領帶兵分路奪取賊畨¶
聞風喪膽先已陸續奔逃我兵一到無不棄碉竄¶
逸殺死賊畨十四名搶佔碉房石卡七十餘處惟¶
逹烏前面山勢陡峻逃散各畨現在聚集悉力拒¶
<pb:KR2c0013_WYG_033-6a>¶
守如必爭此路口賊人危急勢必抵死相持未免¶
稍稽時日詢之熟悉山路土兵知尚有可繞之路¶
業已密派妥幹員弁潛带熟諳土兵查探間道分¶
兵繞截前後夹攻使彼兩面受敵即可乗勝直抵¶
僧格宗¶
¶
　　同日桂林又奏言㨿宋元俊禀稱元俊領带官兵¶
分路進取縁丹東及覺拉喇嘛寺為路較逺該處¶
賊畨聞信拒守元俊統兵圍困丹東晝夜用礟轟¶
<pb:KR2c0013_WYG_033-6b>¶
撃力攻數日賊人頗見驚惶隨于二十二日督兵¶
四面攻撲砍奪碉門奮勇殺入賊畨無路奔逃有¶
跳碉圗脱者俱被我兵鎗斃其不能竄出者頭人¶
二名畨衆五十餘名盡行誅戮酌留官兵駐守即¶
率領逰撃沈寛等隨带大礟赶赴覺拉喇嘛寺盡¶
力轟摧該畨受困已深又見大兵繼至當即潰散¶
我兵四路截撃又殺金川頭人一名畨衆七十餘¶
名統計攻獲革布什咱地方三百餘里民户二千¶
<pb:KR2c0013_WYG_033-7a>¶
餘俟查清另報再查甲爾壟俱地方在革布什咱¶
西北前因我兵俱在東南進發勢難控制故密遣¶
陳定國紆道往綽斯甲布調令發兵先行佔㨿以¶
防其抗拒旋因革畨旺勒丹暗行勾結機有可乗¶
元俊統兵進取全行収復金川並無抗拒之跡兹¶
㨿綽斯甲布土司已發兵在交界處所元俊飭令¶
暫行駐扎聴候調遣等語(臣)查革布什咱既經全¶
得雖金川尚無逆跡但狼子野心實為叵測將來¶
<pb:KR2c0013_WYG_033-7b>¶
設鎮安營既須事竣後籌辦則該地人心初定自¶
應於各要隘駐守官兵以資防範(臣)隨飭宋元俊¶
派撥官兵嚴加堵禦并將投誠畨衆妥為安頓即¶
令赴甲爾壟壩相機辦理再現在䕶軍統領明亮¶
帯同侍衛章京等於三月二十五日來扺達烏軍¶
營(臣)即㑹同督兵前進奏入¶
¶
　　上諭軍機大臣曰桂林奏續又攻得格烏巴桑那隆三¶
處現在覔間進攻僧格宗所辦甚好此時兵氣益揚¶
<pb:KR2c0013_WYG_033-8a>¶
惟盻擒渠掃穴速得捷音至另摺奏報革布什咱之¶
地全行収復辦理頗為迅速惜所籌未能妥合前遣¶
陳定國往綽斯甲布調令發兵佔&KR0008;甲爾壟壩該酋¶
業已發兵今既盡得革布什咱之地正當乗勝進勦¶
金川攻其無偹乃宋元俊飭令綽斯甲布畨兵暫駐¶
界上聴候調遣失此極好機㑹甚為可惜葢宋元俊¶
見革布什咱全行収復其意已足遂不復計及金川¶
尚不免狃于緑營習氣使宋元俊即乗官兵新勝之¶
<pb:KR2c0013_WYG_033-8b>¶
鋭徑搗金川㨿彼噶拉依諸險其功績為何如朕賞¶
功之典又當何如惜乎所辦僅止于此此次全行収¶
復革布什咱本應予以優叙因此一失功過只可相¶
扺矣又摺内稱該地當人心初定自應于要隘之處¶
駐守官兵以資防範等語桂林所見亦誤革布什咱¶
之地久為金川侵佔今經官兵収復節次殱其防守畨¶
衆甚多又殺其頭人三名索諾木豈有不知况聞索¶
諾木已將帮助小金川之賊兵撤回必係知官兵復¶
<pb:KR2c0013_WYG_033-9a>¶
其侵地懼而自防尤當乗其未偹之時出其不意先¶
發制人今宋元俊辦理既錯桂林即應就近申飭不¶
當聴其坐守觀望桂林在軍營節次所辦事務悉能¶
妥合惟此一節則不免於失算至索諾木從前敢於¶
佔&KR0008;革布什咱已與僧格桑佔&KR0008;鄂克什之罪無異¶
且又潛發賊兵幇助小金川更屬黨惡不法即使僧¶
格桑就擒金川之事亦難歇手與其待彼匿兇拒命¶
再為擒勦何如及此時預辦之為省力乎朕非必欲¶
<pb:KR2c0013_WYG_033-9b>¶
窮兵黷武但就現在情事而論大兵既撤之後豈能¶
保索諾木之日久不出滋事是此賊不除終為畨地¶
之患不可不籌一勞永逸之策以靖邉圉今既有可¶
乗之勢昨又傳諭文綬偹調兵三千名兵力不為不¶
厚豈可稍事因循仍貽後患耶温福桂林惟當竭力¶
相機妥辦勿止圖擒獲僧格桑便思完事¶
¶
　　(臣)等謹按索諾木佔&KR0008;革布什咱在乾隆三十¶
六年四月至五月間僧格桑即侵圍鄂克什小¶
<pb:KR2c0013_WYG_033-10a>¶
金川實憑藉金川始行肆逆是兩酋厥罪維均¶
况小金川既恃金川潛助以抗顔行是勢必掣¶
制金川而後可滅小金川革布什咱通金川之¶
路最多宋元俊収復時即當於所通隘口相度¶
形勢乗間進攻即不能遽抵其巢索諾木必撤¶
囬遣助小金川之兵力以圖自守乃宋元俊狃¶
于小勝未甞詳加籌計仍復同至約咱軍營致¶
酋得以合力拒命一一皆如¶
¶
<pb:KR2c0013_WYG_033-10b>¶
　　睿算是冬令汪騰龍等從革布什咱進攻金川又令舒¶
常從宜喜進攻金川南路大兵遂得即時䍒入¶
皆因掣其所助之力故能摧堅搗穴則宋元俊¶
等之謀事不成殆不能更置一喙矣¶
¶
　　同日色布騰巴爾珠爾豐昇額奏言(臣)等於三月¶
二十日抵阿喀木雅軍營次日同將軍温福共登¶
南山髙處相度地勢官兵現安大礟𦂳對山上賊¶
碉施放二十二日又登北山同阿桂相度山形亦¶
<pb:KR2c0013_WYG_033-11a>¶
指定賊碉放礟已將碉角轟摧惟是賊畨狡詐恃¶
其山險碉堅形同䑕穴潛匿其中且珍惜火藥不¶
肯輕放一鎗必度官兵臨近然後施放是以官兵¶
奮勇殺賊因此受傷者有之今阿桂築碉安礟轟¶
打普爾瑪地方官兵有碉可蔽既不至於多傷而¶
從碉孔内見賊運送水粮即可放鎗擊打所辦亦¶
為得要至温福營盤在阿喀木雅山迤西(臣)等即¶
同在此營辦事此間雖山勢險要而繞營皆係大¶
<pb:KR2c0013_WYG_033-11b>¶
河亦便於取水查滿洲緑營及土練土兵原有一¶
萬六千餘名除陣亡患病等項軍營實有一萬二¶
千六百餘名(臣)等現同温福阿桂佔據南北兩山¶
晝夜連放鎗礟使賊不得休息庶㡬迅為攻克奏¶
入報¶
¶
　　聞¶
¶
　　同日温福色布騰巴爾珠爾豐昇額阿桂等又奏¶
言據探路人回稱喇卜楚克山頂積雪雖大其下¶
<pb:KR2c0013_WYG_033-12a>¶
尚有小路可以攀附而上若官兵乗夜繞過大山¶
從此上登壓下將山㘭内賊碉攻取又從此傍山¶
前進立卡直壓木䦨壩寨落方為得勢(臣)等預派¶
兵將並偹築卡木石别派官兵一隊繞往攻壓親¶
帯官兵於山旁險處壓取木䦨埧至(臣)阿桂在北¶
山一面施放大礟將普爾瑪水碉轟擊一面從别¶
斯滿等處截㫁賊人接應之路分派官兵向下接¶
連築卡今水碉已漸摧隳我兵立卡處所距賊碉¶
<pb:KR2c0013_WYG_033-12b>¶
僅隔一箭之地别斯滿賊人已難接應由此順坡¶
而下再立數卡截㫁賊人援路奪取水碉則美卡¶
之賊其勢愈為窮蹙即可相機攻奪若果得手並¶
可乗勢進攻舊鄂克什官寨但賊人尚恃其山髙¶
勢險林濠深密堅築卡碉抵死拒守(臣)等惟有同¶
心併力以圖早蕆其事所有投出鄂克什番人並¶
録供詞進呈其人口交與該土司収領奏入¶
¶
　　上諭軍機大臣曰温福等奏進攻美美卡雖賊人恃其¶
<pb:KR2c0013_WYG_033-13a>¶
地險碉堅亦當用計攻取于事庶為有益朕向慮此¶
路兵少今兵一萬二千有餘亦屬不少温福等但能¶
一心前進自易奏功再㨿投出鄂克什畨人供稱桂¶
林已奪取墨壟溝又將革布什咱収復是僧格桑處¶
得信甚為迅速索諾木亦必彼此相通我兵正宜乗¶
其未偹速將僧格桑擒獲即進兵縛取索諾木始為¶
有益否則僧格桑逃入金川索諾木預為准偹嗣後¶
不無費手即如從前追捕阿睦爾撒納時我兵已逼¶
<pb:KR2c0013_WYG_033-13b>¶
近賊營而阿睦爾撒納即于遣人之際得以乗間逺¶
颺此等逆酋惟在乗機速辦而數千里以外朕雖降¶
㫖訓示倉猝之間原無定象朕㫖即詳其中亦未免¶
稍有不合之處但當熟察情形相機籌畫以冀成功¶
¶
　　同日温福色布騰巴爾珠爾豐昇額阿桂奏言索¶
諾木逞凶佔地黨惡帮兵革布什咱雖經官兵収¶
復或僧格桑逃入金川未必遽肯擒獻是接辦之¶
事自應預為通盤籌畫(臣)等前奉¶
¶
<pb:KR2c0013_WYG_033-14a>¶
　　諭㫖留心察訪並將山川夷險程站逺近商桂林今復¶
遵¶
¶
　　㫖公同籌議查軍營内革職提督董天弼守偹袁國璉¶
等在川三十餘載一切進兵道路皆所熟諳據稱¶
乾隆十二三年進𠞰金川十路七路分合不常其¶
實只有六路亦總以前抵勒烏圍噶拉依為主其¶
一為喀爾薩爾正路由小金川美諾起程至噶拉¶
依約有五站從前經畧公傅恒進兵由此其一為¶
<pb:KR2c0013_WYG_033-14b>¶
丹壩由維州二道橋起程經梭磨卓克采從噶克¶
畨境前至其地再進即抵勒烏圍約有二十餘站¶
皆屬﨑嶇難走而丹壩之穆爾津岡尤為險隘岳¶
鍾琪由此進兵前後三年總因路險碉堅未能進¶
攻寸步其一為僧格宗由美諾而南經克舟九寨¶
前抵噶拉依約有六七站路亦險窄總兵馬良柱¶
曽由此進兵其一為革布什咱由吉地官寨起程¶
至正地前抵噶拉依約有四五站但正地前係革¶
<pb:KR2c0013_WYG_033-15a>¶
布什咱地方久為金川所佔其一為馬爾邦由章¶
谷起程經巴旺布拉克底至噶拉依約有五六站¶
此路亦屬險狭其一為甲索由綽斯甲布之墨克¶
爾官寨起程至勒烏圍三站再至噶拉依亦三站¶
但均隔大河且中有瑪雅岡碉寨林立攻打費力¶
從前亦未攻進此六路之外今又訪得俄坡一路¶
亦從綽斯甲布官寨起程至勒烏圍僅兩大站路¶
近山平行走較易(臣)等又密訪前經走過之人所¶
<pb:KR2c0013_WYG_033-15b>¶
説大概相同查喀爾薩爾既係正路(臣)等攻得美¶
諾即當由彼統兵前進至丹壩一路據稱穆爾津¶
岡險仄異常是以從前未能攻進其俄坡一路道¶
路稍平非甲索之比今綽斯甲布既稟請發兵攻¶
取本魯宗地方桂林處現又遣人前往諭令截㫁¶
甲爾壟壩是該土司乗機復地之心頗為踴躍惟¶
在駕馭得宜尚可資其兵力此路當與桂林密商¶
妥辦至各路中當擇其最要者(臣)等親統兵前進¶
<pb:KR2c0013_WYG_033-16a>¶
其餘或派將領帶兵進取或竟有無庸進兵者總¶
俟臨時想度地勢及兵力如何熟籌辦理奏入¶
¶
　　上諭軍機大臣曰溫福奏進𠞰金川各路情形著於應¶
進兵時酌量妥辦至前諭以僧格桑逃往金川索諾¶
木若不擒獻即一面向索一面進攻今觀兩酋黨惡¶
情形極為深固索諾木㫁不肯將僧格桑獻出若攻¶
破美諾逆酋逃入金川即統兵尾隨追捕不必復向¶
索取徒致輾轉稽延兵貴神速惟在温福等隨時相¶
<pb:KR2c0013_WYG_033-16b>¶
機辦理朕不能於六七千里外一一代為籌畫也¶
¶
　　同日温福色布騰巴爾珠爾豐昇額阿桂又奏言¶
查從前禁止畨民下壩一事原因征𠞰逆酋帷恐¶
奸人得至内地探聴消息起見但三雜谷一帶畨¶
衆藉此餬口視為常業驟行禁止實非安輯窮畨¶
之道所有下壩一事即應停止其禁於現在軍行¶
不為無益至於小金川畨衆現當攻𠞰不惟不敢¶
前來下壩即使畨衆果思入口營生則其散更速¶
<pb:KR2c0013_WYG_033-17a>¶
此時似可毋庸過慮且三雜谷之人既有印票内¶
地各塘汛闗隘自須騐票稽查如果有奸人混進¶
口内原可隨時拏解現在咨明桂林阿爾泰繕寫¶
檄諭遵照辦理奏入¶
¶
　　上嘉之¶
¶
　　同日明亮奏言(臣)於三月十三日自成都起程至¶
二十五日抵南路軍營及見桂林據稱革布什咱¶
業經収復又攻得達烏等處(臣)察看此一路山髙¶
<pb:KR2c0013_WYG_033-17b>¶
路狹賊人碉卡甚堅但已心驚膽落仰頼¶
¶
　　皇上威福官兵奮往即可進搗賊巢(臣)惟謹遵¶
¶
　　聖訓與桂林和衷商議相度機宜努力奮勉奏入¶
¶
　　上諭軍機大臣曰前以桂林一路無帶兵得力之人¶
因令明亮同侍衛章京等往彼相助但桂林於清文¶
向未諳習是以節次傳諭之㫖皆用漢字繕發今明¶
亮用清字奏摺桂林未能明曉轉非和衷集益之道¶
嗣後明亮遇應奏事即同桂林具奏列銜在桂林之¶
<pb:KR2c0013_WYG_033-18a>¶
下汪騰龍之前不必另用清字桂林此次籌畫軍務¶
悉合機宜明亮在彼止須協同辦理不必自出主見¶
致滋岐悞至於馬上馳騁身先士卒原非桂林所長¶
自係明亮之責惟當督同侍衛等實力奮勵尅期奏¶
績¶
¶
　　(臣)等謹按和衷共濟賢者所難况攻勦紛繁之¶
際意見豈必盡符一有齟齬所闗於軍務者匪¶
淺古來非無勇將謀臣而互相傾軋迄無成功¶
<pb:KR2c0013_WYG_033-18b>¶
者何可勝道¶
¶
　　皇上於桂林則嘉其辦理軍務悉合機宜而馬上馳騁¶
未甞責以所短於明亮則戒其自出主見致滋¶
岐悞而身先士卒正欲用其所長且因桂林不¶
熟諳清字併諭令明亮無庸専奏使之協恭集¶
益兩絶猜嫌葢¶
¶
　　聖明知人器使思患預防至於如此桂林等茍能敬遵¶
¶
　　聖訓紬繹而推廣之待人持己各得其宜則傾䧟之端¶
<pb:KR2c0013_WYG_033-19a>¶
無自而起矣¶
¶
　　同日色布騰巴爾珠爾豐昇額奏言(臣)等嚴訊五¶
岱據供前此副將色倫泰陣亡因總兵馬彪所領¶
官兵並不遵照撥給而烏什哈達亦不遵派委是¶
以自行具摺𠫭奏至去嵗十一月十三日進攻巴¶
朗拉乗夜打㐲緑營官兵忽而鼓譟退回非我畏¶
難不進又既得巴朗拉以後日隆宗賊畨先行逃¶
遁並未敢妄報殺賊得功至前在成都起程沿途¶
<pb:KR2c0013_WYG_033-19b>¶
更換馹馬有道員查禮監放未甞搶馬帯至軍營¶
等語復傳集在五岱隊内之侍衛官員隔别研究¶
衆供俱屬相符請¶
¶
　　㫖將五岱革職留於軍營自偹資斧効力贖罪奏入¶
¶
　　上諭軍大大臣曰色布騰巴爾珠爾豐昇額辦理此事¶
甚為錯謬摺内但將無闗𦂳要之事審實數欵其有¶
闗𦂳要者如五岱㕘奏温福僅圖安逸並不親身打¶
仗致有失機如果屬實則罪温福若無此事即係五¶
<pb:KR2c0013_WYG_033-20a>¶
岱居心奸險自占地步事之有無皆軍營官兵共見¶
共聞有何難于剖白何以伊等皆未詳悉詢問即或¶
温福誣奏五岱伊等亦當並𠫭温福勘取兩造合詞¶
定案不可徒就一面之供作為証據再如五岱奪取¶
馹馬一事五岱不肯認承即當詢明更換何馹之馬¶
提同質審㫁無不得實情之理若止將跟隨五岱之¶
侍衛官員審訊伊等奸告五岱即係奸告自己且旁¶
無証見自不肯承凡事務得實情㫁不可以顢頇了¶
<pb:KR2c0013_WYG_033-20b>¶
事着傳諭色布騰巴爾珠爾豐昇額另取兩造供詞¶
其孰是孰非之處務在遂一審明具奏¶
¶
　　乙亥¶
¶
　　上諭軍機大臣曰朕雖派遣色布騰巴爾珠爾豐昇額¶
查審五岱並非現在急務五岱本一庸陋之烏拉齊¶
不過革退當兵令其効力自贖尚不至於正法且此¶
事亦無甚𦂳要伊等若已審出實情便可完結否則¶
竟俟大功告竣之後再行審理亦無不可今當同心¶
<pb:KR2c0013_WYG_033-21a>¶
協助温福滅賊成功為要伊二人至營日久曽否帮¶
同殺賊奪碉及現在彼處情形如何朕盻望甚殷著¶
即據實覆奏¶
¶
　　同日¶
¶
　　上諭軍機大臣曰在京居住之楊素本係金川人自能¶
知彼處地勢着賞給六品頂帯並賞戴藍翎派副前¶
鋒校徳明額帶往四川軍營交與温福令為嚮導其¶
徳明額即留軍前差遣¶
<pb:KR2c0013_WYG_033-21b>¶
¶
¶
¶
¶
¶
¶
¶
　　平定兩金川方畧卷二十五¶
¶
